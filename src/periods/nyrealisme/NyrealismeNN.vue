<template lang="pug">
PagePeriod(
  :bannerImage="require(`./Nyrealisme_01.jpg`)"
  :circleImage="require(`./sirkel_nyrealisme.png`)"
  )
  // Content here

  h3 Tida og samfunnstilhøva

  figure.col.col6.right-image.mt5
    img(src="./Nyrealisme_Tida_og_samfunnsforholdene1.jpg" alt="To menn handhelsar. Den eine har eit barn på armen. Foto.")
    figcaption Kong Haakon VII (tidlegare prins Carl av Danmark) kjem til landet med Kronprins Olav på armen. Statsminister Christian Michelsen ønskjer velkommen til Norge

  img.col.col6.right-image(src="./Nyrealisme_Tida_og_samfunnsforholdene2.jpg" alt="Det norske flagget datert 13.august 1905 med påskrifta Ja vi elsker dette landet. Foto.")

  h5 Nasjonalt sjølvstende
  p I 1905 vart unionen med Sverige oppløyst. Det heile ordna seg på fredeleg vis, etter fleire års konflikt med svenskekongen Oskar 2. Det var ei samla regjering som stod bak kravet om sjølvstende, og ei folkeavrøysting synte at heile folket støtta regjeringa i dette kravet.

  h5 ”Den nye arbeidsdagen”
  p At Noreg endeleg var heilt uavhengig, vekte stor framtidsoptimisme hos folk. No skulle ein byggje det nye, sjølvstendige landet. Perioden etter 1905 blir derfor også omtalt som ”den nye arbeidsdagen”. Etableringa av 
    em Norsk Hydro 
    | i 1905 var på mange måtar symbolet på det nye Noreg: eit samfunn der industrialiseringa var i full gang og prega samfunnsutviklinga. Raskt vart industri og bergverksdrift dei viktigaste næringane i Noreg. Dei tradisjonelle hovudnæringane jordbruk, skogbruk og fiske utgjorde alt i 1923 berre ein knapp firedel av bruttonasjonalproduktet. 

  img.col.col5.left-image.mt5(src="./Nyrealisme_Tida_og_samfunnsforholdene3.jpg" alt="Mann talar foran ei forsamling. Foto.")

  h5 Arbeidarrørsla
  p Talet på arbeidarar auka veldig i perioden, og etter at 
    em Landsorganisasjonen 
    | (LO) vart skipa i 1899, voks arbeidarrørsla raskt til å bli ein mektig organisasjon. I 1899 hadde LO 1578 medlemmer, i 1930 hadde dei 139 591. I 1907 fekk arbeidarane den første tariffavtalen, og i 1909 kom den første lova om sjuketrygd. Kampen for arbeidarrettar gav no resultat. 

  figure.col.col5.left-image.mt5
    img(src="./Nyrealisme_Tida_og_samfunnsforholdene4.jpg" alt="Portrettbilete av ei glad kvinne. Foto.")
    figcaption Ida Cecilie Thoresen Krog, Norges første kvinnelige student

  h5 Røysterett for kvinner
  p Ei anna gruppe som gradvis fekk meir makt i samfunnet, var kvinnene. Dei hadde vore ei nokså usynleg gruppe, men i 1913 fekk dei allmenn røysterett. Også i dei andre nordiske landa fekk kvinnene røysterett rundt dette tidspunktet. Berre nokre få land i verda var enda tidlegare ute, mellom anna New Zealand og Australia. Dei to første tiåra av 1900-talet fekk kvinnene røysterett både i USA og i dei fleste europeiske landa. 

  h5 Europa: ”La Belle Époque” 
  p Byrjinga av 1900-talet var merkt av ein sterk optimisme i heile Europa, og epoken blir omtalt som ”La Belle Époque”, det vil seie ”den gode tida”. I Noreg heldt denne optimismen seg, i alle fall i ein viss grad, men i Europa elles skjedde det ei radikal endring i mentalitet og livssyn etter 1918. Under den første verdskrigen vart om lag ti millionar soldatar drepne. I tillegg omkom rundt sju millionar sivile. I somme land vart ein heil generasjon unge menn skadde og uføre, om dei overlevde skyttargravene. Den moderne teknologien som skulle skape fridom og framsteg, hadde ført til død og granatsjokk, stress og angst. 

  h5 Krise i verdsøkonomien 
  p Framtidsoptimismen fekk seg òg ein alvorleg knekk på grunn av ei krise i verdsøkonomien. Børskrakket på Wall Street i 1929 førte mange land ut i ein økonomisk depresjon. Resultatet var stor arbeidsløyse, fattigdom og nød – og misnøye med styresmaktene. Det liberalistiske idealet om den frie marknaden vart etter dette revurdert, og også i USA greip staten sterkare inn i økonomi og næringsliv. 
  
  h3 Tankar i tida 

  figure.col.col12
    img(src="./Nyrealisme_Tanker_i_tida1.jpg" alt="Folkemengd som feirar. Musikkkorps i forgrunnen. Måleri.")
    figcaption «Demonstrasjon den 17. oktober 1905», skisse av Ilya Yefimovich Repin

  h5 Sosialisme, kommunisme og sosialdemokrati
  p Sosialisme er ei samlenemning for politiske ideologiar der kravet om ei jamnare fordeling av ressursane står sentralt. Slagordet ”frå kvar og ein etter evne til kvar og ein etter behov” illustrerer den sosialistiske tanken om likskap. 
    em Sosialistane 
    | meinte at staten måtte ha makt til å gripe inn for å sikre ei meir rettferdig fordeling av goda. 
    em Kommunistane 
    | ville avskaffe kapitalismen heilt, mens 
    em sosialdemokratane 
    | ønskte seg ein blandingsøkonomi med plass til både privat kapitalisme og sosiale velferdsordningar. 

  figure.col.col4.left-image.mt5
    img(src="./Nyrealisme_Tanker_i_tida2.jpg" alt="Mann held tale til ei forsamling. Foto.")
    figcaption Lenin talar til troppene i mai 1920

  p Under den russiske revolusjonen i 1917 vart tsaren styrta. Lenin tok makta og skipa såkalla 
    em sovjetar
    | , arbeidarråd. Kommunismen som ideologi vart no for første gong realisert som styreform, og dei kommunistiske ideala vart prøvde ut på eit heilt land og eit folk. 

  p Den russiske revolusjonen i 1917 fekk konsekvensar også for norsk politikk, samfunnsliv og kulturliv. Arbeidarpartiet hadde i nokre år tette band til Sovjetunionen og kommunistpartiet der. Inspirert av den russiske revolusjonen fekk venstrefløya i Arbeidarpartiet fleirtal i 1918, og to år seinare vart partiet med i Komintern, Den kommunistiske internasjonalen. Høgrefløya gjekk da ut og etablerte Norges Socialdemokratiske Parti (1921). I 1923 braut fleirtalet i Arbeidarpartiet med Komintern, og mindretalet skipa no Norges Kommunistiske Parti. Dei vart ståande i Komintern, mens Arbeidarpartiet og Norges Socialdemokratiske Parti slutta seg saman i 1927. 

  figure.col.col6.right-image.mt5
    img(src="./Nyrealisme_Tanker_i_tida3.jpg" alt="Folkesamling ved bynær elv. Foto.")
    figcaption Menstadslaget. Politi i kamp med demonstrantar på slusebrua ved Skotfoss 5. juni 1931. Norsk Arbeidsgiverforening sin lockout våren 1931, som i alt ramma 81.000 arbeidarar, førte til store demonstrasjonar og stor uro i samfunnet. Det enda i Menstadslaget der norske demonstrerande arbeidarar kom i konflikt med norsk statspoliti. Foto: NTB arkiv / Scanpix

  p Tilsvarande konfliktar gjekk føre seg i arbeidarpartia i heile Vest-Europa, men Noreg var det einaste landet der den revolusjonære delen av arbeidarrørsla fekk fleirtalet med seg i første omgang. Fleire norske kunstnarar, mellom anna somme av dei nyrealistiske forfattarane, var tydeleg sosialistiske eller kommunistiske i sitt politiske engasjement. 

  h5 Ein renessanse for kristendommen 
  p Fleire filosofar og tenkjarar på 1800-talet hadde problematisert kristendommen både som livssyn og som maktfaktor. Charles Darwin (1809–1882) og Friedrich Nietzsche (1844–1900) hadde på ulike vis utfordra trua på at jorda og menneska er skapte av Gud. Også dei realistiske forfattarane i 1880-åra var sterkt kritiske til den makta kyrkja hadde i samfunnet. 

  p Men etter fleire tiår i krise fekk kristendommen ein slags renessanse tidleg på 1900-talet, i alle fall i visse krinsar. Dei raske omveltingane i samfunnet førte til at fleire var på leit etter meir varige verdiar. Mange av dei nyrealistiske tekstane tok opp tema som tru og tvil, skuld og forsoning. Vi ser i tillegg ei vriding mot kristen tru som eit individuelt val. Litteraturen handla no om verdiane og vala til kvar enkelt. 

  figure.col.col4.left-image.mt5
    img(src="./Nyrealisme_Tanker_i_tida4.jpg" alt="Portrettbilete av en mann med bustete hår og bart. Foto.")
    figcaption Albert Einstein

  h5 Eit kvantesprang for naturvitskapen
  p 1905 var eit revolusjonerande år for naturvitskapen. Det var dette året Albert Einstein (1879–1955) offentleggjorde teoriar som skulle vise seg å endre det moderne verdsbiletet. I 1905 publiserte han fire artiklar som framleis blir rekna som milestolpar i moderne fysikk, den eine var 
    em relativitetsteorien
    | . Einstein utfordra her Newtons mekaniske verdsbilete og forståinga av tid og rom som noko absolutt. Gjennom arbeidet sitt la han grunnlaget for moderne fysikk og kosmologi. 

  p Einstein er ein av dei største tenkjarane innan naturvitskapen, kanskje den største, og i 1922 fekk han nobelprisen i fysikk. Men han var også ein samfunnsengasjert sosialist. I tillegg var han jøde og flykta frå Tyskland til USA da nazistane kom til makta i 1933. Her hjelpte han til med utviklinga av atombomba, men angra seinare på dette. Det er likevel som genial vitskapsmann han blir hugsa, og i 1999 kåra Time Magazine Einstein til den viktigaste personen på 1900-talet. 

  figure.col.col6.right-image.mt5
    img(src="./Nyrealisme_Tanker_i_tida5.jpg" alt="Fire polfararar ser på eit telt med flagg. Foto.")
    figcaption Roald Amundsen og mennene hans på Sørpolen i desember 1911

  p Fridtjof Nansen (1861–1930) og Roald Amundsen (1872–1928) vart 
    em nasjonalheltar 
    | i Noreg etter unionsoppløysinga i 1905. Gjennom polferdene og oppdagingsreisene sine vart dei symbol på den sjølvstendige og modige nordmannen, og dei fekk ein enorm popularitet. Amundsen var den første personen i verda som nådde både Sør- og Nordpolen. Fridtjof Nansen vart ein folkehelt både på grunn av polarforskinga si og på grunn av det humanitære arbeidet for flyktningar. I 1921 vart han den første 
    em høgkommissæren for flyktningar. 

  h3 Nyrealismen: Ein etisk realisme

  figure.col.col6.right-image.mt5
    img(src="./Nyrealisme_En_etisk_realisme1.jpg" alt="Eldre kvinne blir servert mat på senga. Foto.")
    figcaption Frå stykket «Medmenneske» av Olav Duun på Det Norske Teater. Foto: NTB / Scanpix

  p Tidleg på 1900-talet slo modernismen gjennom som kunstretning i Europa. Både forfattarar, målarar og komponistar vart gradvis meir eksperimentelle i formspråket sitt. Men i Noreg fekk vi i staden eit gjensyn med ei meir realistisk uttrykksform. Kvifor? 

  p Ei forklaring på dette er at Noreg no endeleg var fritt. Unionen med Sverige var fortid, landet var ungt og friskt – og sjølvstendig. Noreg var heller ikkje med i den første verdskrigen. I Europa førte denne krigen til død og øydelegging – og til sterk pessimisme. I Noreg var derimot den allmenne stemninga meir optimistisk og sterkt fedrelandspatriotisk. 

  p Men det var ikkje berre framstegsoptimisme som prega folket. Industrialiseringa og urbaniseringa førte til store sosiale endringar på stutt tid, og mange fekk røyne skuggesidene ved moderniseringa. Ein del forfattarar valde derfor å fordjupe seg i etiske problem knytte til dei endra samfunnstilhøva. Denne nye litterære retninga vart kalla nyrealisme og kom til å dominere norsk litteratur heilt fram mot andre verdskrigen. 

  h5 Etiske val
  p Typisk for dei nyrealistiske tekstane er at politiske og sosiale problem på nytt kjem inn i litteraturen. Men i motsetning til realismen i 1870-åra er det ikkje lenger samfunnstilhøva i seg sjølve som blir tematiserte. Dei nyrealistiske forfattarane fokuserer på individet, på same måten som nyromantikarane før dei. No handlar det om å skildre enkeltmenneska i situasjonar der dei må gjere viktige og vanskelege etiske val. Eit anna namn på nyrealismen er derfor 
    em etisk realisme. 

  figure.col.col6.right-image.mt5
    img(src="./Nyrealisme_En_etisk_realisme2.jpg" alt="Kvinne held eit barn i armane. To menn ser på. Foto.")
    figcaption «Kristin Lavransdatter» på Det Norske Teateret i 1958. Foto: Kåre Nymark / Aktuell / Scanpix

  h5 Slektsromanar
  p Forfattarane var ofte opptekne av å vise at val kan få konsekvensar i lang tid framover, ja over fleire generasjonar. Det kom derfor mange fleirbindsverk, der vi følgjer ein familie over lengre tid og gjennom fleire generasjonar.

  h5 Historiske romanar
  p Ein annan typisk tendens er dei mange historiske romanane som no dukka opp. Etter at landet på nytt var sjølvstendig, trong folk å bli minte om si eiga historie. Forfattarane la handlinga i tekstane sine til ulike tider, til ulike stader av landet og til ulike miljø og samfunnsklassar.

  h3 Nyrealistisk litteratur: Problematisering av det moderne 

  figure.col.col12
    img(src="./Nyrealisme_Problematisering_av_det_moderne1.jpg" alt="Landskapsbilete av vatn, fjell og skyer. Foto.")
    figcaption I 
      em Markens Grøde 
      | skisserer Hamsun eit positivt alternativ til den kapitalistiske verda. Han budde på Kråkmo ved enden av Fjerdevatnet då han skreiv romanen. Foto: Trygve Indrelid / Scanpix

  h5 Eit steg tilbake?
  p Den nyrealistiske litteraturen blir ofte oppfatta som ”eit steg tilbake” i høve til dei modernistiske straumdraga på slutten av 1800-talet. Vi ser ei dreiing bort frå eksperiment med form og sjanger og over mot ei meir tradisjonell og realistisk framstillingsform. Der dei modernistiske forfattarane skildra det moderne mennesket, peikte dei nyrealistiske forfattarane på det dei meinte det moderne mennesket hadde mist i møte med den moderne verda. Løysinga dei såg for seg, var å vende tilbake til førmoderne og førindustrielle verdiar.

  NdlaVideo(
    source="media/periods/nyrealisme/kafka_lesekunst8_nrk.mp4" 
    description="Film om Franz Kafka. Lende 02:49"
    playertype="local"    
    )

  .mt20
  ImageTextBlock.mt5(
    :image="require(`./Nyrealisme_Problematisering_av_det_moderne2.jpg`)"
    altText="Mann i hatt på ein fjelltopp på vinterstid. Foto."
    )
    h5 Knut Hamsun
    p Knut Hamsun (1859–1952) hadde i 1890-åra skrive både nyromantiske og modernistiske tekstar. Men forfattarskapen hans tok nok ein gong ei ny retning. No skreiv han meir tradisjonelle og realistiske tekstar der han kritiserte haldningar og verdiar, eller snarare mangelen på dei, i det moderne samfunnet. I 
      em Markens Grøde 
      | (1917) skisserer Hamsun eit positivt alternativ til den kapitalistiske verda. Bonden Isak Sellanraa er ein førmoderne helt som lever av å dyrke si eiga jord. For denne romanen fekk Knut Hamsun nobelprisen i 1920. 

  ImageTextBlock.mt5(
    :image="require(`./Nyrealisme_Problematisering_av_det_moderne3.jpg`)"
    altText="Dame som sit og skriv. Foto."
    )
    h5 Sigrid Undset 
    p Sigrid Undset (1882–1949) var ein svært antimoderne forfattar i haldninga si. Ho konverterte til katolisismen og refsa samtida for umoral og verditap. Undset er kjend for mange skarpe kvinneportrett. Ofte skildrar ho kvinner i etiske valsituasjonar: Skal dei velje fridom eller det trygge? Skal dei følgje eigne lyster og drifter eller etiske normer som krev forsaking? Det mest kjende verket til Undset er romanserien ho fekk nobelprisen for, trilogien 
      em Kristin Lavransdatter 
      | (1920–1922). 

  ImageTextBlock.mt5(
    :image="require(`./Nyrealisme_Problematisering_av_det_moderne4.jpg`)"
    altText="Mann sit i skogen. Foto."
    )
    h5 Olav Duun 
    p Olav Duun (1876–1939) skildra for det meste norske bonde- og fiskarsamfunn i bøkene sine, men emnet hans var dei store eksistensielle spørsmåla. I hovudverket 
      em Juvikfolke 
      | (1918–1923) skriv Duun seg gjennom fleire generasjonar i Juvik-slekta og skildrar overgangen frå bondesamfunn til moderne industrisamfunn. Duun viser korleis menneska slit med å finne eit etisk orienteringspunkt i den nye tida. Dei seks romanane sluttar likevel med ei kjensle av håp. 

  ImageTextBlock.mt5(
    :image="require(`./Nyrealisme_Problematisering_av_det_moderne5.jpg`)"
    imageCaption="Foto: NTB / Scanpix"
    altText="Mann med stokk foran ein innsjø. Foto."
    )
    h5 Johan Falkberget 
    p Johan Falkberget (1879–1967) henta motiva sine frå gruvebyen Røros, og eit klart sosialt engasjement skin gjennom i diktinga hans. Som Sigrid Undset knyter Falkberget dei store etiske spørsmåla til religion, men han er ikkje forkynnande eller moraliserande i sine tekstar – det er menneskeverdet som interesserer han. I tillegg til å vere forfattar var Falkberget politisk aktiv. I ein periode sat han på Stortinget for Arbeidarpartiet. Han var svært kritisk til kapitalismen, og i den satiriske romanen 
      em Bør Børson jr. 
      | (1920) tek han eit oppgjer med det kapitalistiske samfunnet som han såg vekse fram på Røros. Falkberget blir ofte omtalt som ein kristen sosialist.

  ImageTextBlock.mt5(
    :image="require(`./Nyrealisme_Problematisering_av_det_moderne6.jpg`)"
    imageCaption="Foto: Aage Storløkken /Aktuell / Scanpix"
    altText="Mann i kofte foran gårdsbygningar. Foto."
    )
    h5 Kristofer Uppdal
    p Kristofer Uppdal (1878–1961) var som Falkberget oppteken av kvardagen og kåra til den norske arbeidaren. I hovudverket sitt, 
      em Dansen gjennom skuggeheimen 
      | (1911–1924), skildrar han korleis bøndene går over til å arbeide i industrien, og korleis den moderne arbeidarrørsla veks fram. Dei ti banda i 
      em Dansen gjennom skuggeheimen 
      | er sjølvstendige verk, men tematisk finn vi mange fellestrekk. Uppdal skildrar spenningar og konfliktar mellom enkeltmenneska og samfunnet dei lever i. 

  h3 Nyrealismens skrivestil

  figure.col.col6.right-image.mt5
    img(src="./Nyrealisme_Skrivestil1.jpg" alt="Seremoni med menneske i kapper. Foto.")
    figcaption Foto: Gisle Oddstad / Scanpix

  p I denne perioden får det realistiske uttrykket sin renessanse. Målet var at kunstuttrykka skulle vere forståelege og lette å kjenne att. Framstillinga av personar og miljø skulle vere mest mogleg jordnær. Det ser vi særleg i mellomalderromanane til Sigrid Undset. Ho brukte mykje tid på bakgrunnsundersøkingar fordi ho ville skildre samfunnet i Noreg på 1300-talet så nøyaktig og korrekt som råd. 

  p Bruken av talemål var eit viktig verkemiddel når forfattarane skulle teikne realistiske miljø og karakterar. Særleg Olav Duun er kjend for å skrive dialogane i bøkene sine på namdalsmålet. 

  p Nyrealistane skreiv om psykologiske mekanismar og om etiske dilemma som enkeltmennesket sleit med i møte med samtida. Karakterane blir skildra på ein truverdig og nyansert måte, og den indre kampen dei må kjempe, gjer at dei ikkje verkar statiske eller flate. 

  p Nyrealismen er epoken for dei store og lange forteljingane. Etter lausrivinga frå Sverige hadde ein behov for forteljingar om fortida og om utviklinga som landet hadde gått gjennom. I fleirbindsverka kunne forfattarane få fram nyansar og eit samla bilete av karakterar og miljø. Også på den måten vart forteljingane meir røyndomsnære. 


  h3 Lyrikken 1900–1930: Tradisjonalisme og modernisme 

  figure.col.col12
    img(src="./Nyrealisme_Lyrikken_Tradisjonalisme_og_modernisme1.jpg" alt="Snøtoppar på nattestid. Måleri.")
    figcaption Harald Sohlberg: «Vinternatt» (1914)

  p Etter eit kort modernistisk mellomspel på slutten av 1800-talet kom det p tradisjonelle formspråket tilbake også i lyrikken. Forfattarane skreiv stort sett dikt med rim og fast rytme. Nokre få heldt likevel fram med å eksperimentere med språk og form. Tematisk stod sentrallyrikken sterkt i denne perioden. Mange forfattarar skreiv tidlause dikt om dei evige spørsmåla – livet, døden og kjærleiken. Andre hadde meir politiske formål med diktinga si, og arbeidarlyrikken voks seg no sterk. 

  h5 Olav Nygard 
  p Olav Nygard (1884–1924) skreiv sentrallyriske dikt om dei store spørsmåla i livet. Han kan plasserast i ein romantisk diktartradisjon. Mange av dikta til Nygard formidlar eit romantisk og naturmytisk verdsbilete, og han var tydeleg inspirert av romantiske lyrikarar som Shelley, Keats og Wergeland. Nygard blir òg omtalt som ”dødens diktar” fordi fleire av dikta hans handlar om nettopp døden. Nygards liv var prega av sjukdom, og han rakk berre å gi ut fire diktsamlingar før han døydde av tuberkulose, 40 år gammal.

  h5 Olav Aukrust
  p Olav Aukrust (1883–1929) var ein forfattar som skreiv tradisjonelle, sentrallyriske dikt. Dikta hans var prega av romantikk og naturmystikk. Aukrust var orientert mot antroposofien, og i mange av dikta finn vi ein religiøs lengt. Menneskesynet til Aukrust botnar i at vi er skapte i Guds bilete, og i fleire dikt tematiserer han korleis mennesket kan finne den guddommelege gneisten i sitt indre.

  figure.col.col4.left-image.mt5
    img(src="./Nyrealisme_Lyrikken_Tradisjonalisme_og_modernisme2.jpg" alt="Mann med sigarett foran skrivebord. Foto.")
    figcaption Foto: NTB arkiv / Scanpix

  h5 Herman Wildenvey
  p Herman Wildenvey (1885–1959) var ein folkekjær lyrikar som har skrive mange sentrallyriske dikt om våren, kjærleiken og andre allmennmenneskelege tema. Han brukte stort sett tradisjonelle strofeformer i dikta sine og handterte emna på ein lett og ofte morosam måte. Men somme gonger finn vi også ein undertone av alvor og livsvisdom i dikta hans. Wildenvey er ein av dei mest siterte norske lyrikarane. Han var også populær i samtida og er den lyrikaren nest etter Alf Prøysen som har selt best i Noreg.

  figure.col.col4.left-image.mt5
    img(src="./Nyrealisme_Lyrikken_Tradisjonalisme_og_modernisme3.jpg" alt="Mann sit i stol og les bok. Foto.")

  h5 Olaf Bull
  p Olaf Bull (1883–1933) var ein forfattar som sprengde grensene mellom tradisjonell og modernistisk lyrikk. Han var stort sett tradisjonell i forma og skreiv om sentrallyriske emne. Bull var svært oppteken av at ingenting kan vare, og mange av dikta er melankolske og stemningsladde. I det mest kjende diktet hans, ”Metope” frå samlinga 
    em Digte 
    | (1909), ser vi nettopp korleis kjærleiken blir sett opp mot tida og æva. Heller ikkje den sterke kjærleiken kan vare evig, for korleis kan eigentleg kjærleiken vere uforanderleg? Den livskjensla som diktet formidlar, er typisk modernistisk. Bull innser at ingenting er varig, men kunsten kan i alle fall halde fast augneblinken: Gjennom diktet kunne Bull gjere kvinna han var glad i, tidlaus.

  h5 Kristofer Uppdal
  p Ein forfattar som i enda større grad leiker seg med modernistiske uttrykksformer, er Kristofer Uppdal (1878–1961). Uppdal var produktiv. I tillegg til å skrive romanar gav han ut 11 diktsamlingar i perioden 1905–1947. Som lyrikar var han først og fremst modernist. I dikta hans er det kjenslene og perspektiva til eg-et som fargar skildringa av den ytre verda, på same måten som i dei ekspresjonistiske måleria av Munch på slutten av 1800-talet.

  figure.col.col4.left-image.mt5
    img(src="./Nyrealisme_Lyrikken_Tradisjonalisme_og_modernisme4.jpg" alt="Mann poserer med handa på haka. Foto.")
    figcaption Foto: Scanpix

  h5 Rudolf Nilsen
  p Rudolf Nilsen (1901–1929) var ein representant for arbeidardiktinga i førstninga av hundreåret. Nilsen vart med i Norges Socialdemokratiske Ungdomsforbund i 1919, og i 1923 melde han seg inn i Norges Kommunistiske Parti. Mange av dikta hans handlar om arbeidarkamp og arbeidarrettar, og dei blir lesne den dag i dag ved ulike markeringar for arbeidarrørsla. Nilsen skreiv også kjærleiksdikt og dikt om heimbyen sin, Oslo.

  h3 Språket i perioden

  figure.col.col6.right-image.mt5
    img(src="./Nyrealisme_Spraaket_i_perioden1.jpg" alt="Mann med bart i ei rotete skrivestue. Foto.")
    figcaption ”En kan ikke skjære væk hverken vor yngre historie eller vor gamle historie, kan ikke sætte verken bygd eller by utenfor. Begge må være med, fra hver sin kant – mot samme mål: et fælles norsk sprog, fremvokset av de levende talemål, byernes som bygdernes. Den sproglige tvedelthet som vi lider under, ser jeg altså som en historisk nødvendighed både nu og længe fremefter. Den må vi vokse av os, og litt efter litt, ved at nærme os målet, det fælles mål, mer og mer, fra begge sider.” (Sitat Moltke Moe)

  h5 Språksituasjonen rundt 1900
  p I 1887 vedtok Stortinget at dansk-norsk og landsmålet til Ivar Aasen skulle vere jamstilte målformer. Det innebar at begge skriftspråka skulle brukast i statsadministrasjonen. I 1907 vart dessutan sidemålsstilen innført. No skulle elevane ikkje berre lese, men også skrive på begge målformene. 

  p Det dansk-norske skriftspråket var framleis så godt som dansk. Rettskrivinga låg så langt unna talemålet til dei fleste at det var vanskeleg å lære seg skrivemåten. Det hasta derfor med å fornorske dansk-norsken. 

  p Landsmålet vart teke i bruk i stadig fleire skulekrinsar. I 1909 hadde 20 prosent av alle skulekrinsane gått over til landsmål. Landsmålet hadde behov for fastare rettskrivingsreglar, mellom anna fordi forfattarane som skreiv på landsmål, ikkje heldt seg til den norma Ivar Aasen hadde foreslått. 

  p Men den overordna utfordringa låg i at vi hadde fått to konkurrerande skriftspråk, for det var ein situasjon ingen oppfatta som ideell. Alle ønskte eit norsk skriftspråk, men berre eitt. Politikarane var nøydde til å ta tak i situasjonen. I første halvdel av 1900-talet handla derfor språkpolitikken i Noreg om korleis ein kunne få dei to målformene til å møtast. 

  p Heile perioden fram mot andre verdskrigen var prega av kampen for eitt skriftspråk – samnorsk. I første halvdel av hundreåret vedtok politikarane fleire språkreformer. Meininga var å fornorske dansk-norsken, å modernisere nynorsken og framfor alt å føre dei to målformene nærare kvarandre. 
  h5 1907-reforma 
  p Den første offisielle reforma kom i 1907. Ho gjaldt dansk-norsk og var det første steget mot det vi i dag kallar bokmål. Først no vart forslaga til språkmannen Knud Knudsen gjennomførte, og skriftspråket vart betre tilpassa til norsk uttale. 

  h5 Nokre av endringane
  ul
    li Ustemde konsonantar i staden for stemde: 
      em bog > bok, rod > rot, løbe > løpe 
    li Kortformer: 
      em have > ha, tage > ta, moder > mor, fader > far
    li Fornorska substantivbøying: 
      em drænge > gutter, huse > hus

  p Den nye språknorma vart kalla riksmål, og dei nye formene vart raskt tekne i bruk. Moltke Moe var den sentrale personen bak 1907-reforma, og han skulle vise seg å bli ein sentral person for seinare reformer der samnorsktanken var dominerande. 

  figure.col.col6.right-image.mt5
    img(src="./Nyrealisme_Spraaket_i_perioden2.jpg" alt="Eldre frimerke med skriften Tanke og draum er himmelske køyrety. Foto.")
    figcaption Noregs Mållag feira 100 år i 2006. Foto: Posten Norge / Scanpix
  h5 Språklege interesseorganisasjonar 
  p Tidleg på 1900-talet vart også dei språklege interesseorganisasjonane skipa: 
    em Noregs Mållag 
    | i 1906 og 
    em Riksmålsforbundet 
    | i 1907. Dei to målformene hadde no kvar sin interesseorganisasjon og kvar sine tilhengarar. Riksmålet hadde mange forkjemparar i mektige posisjonar i aviser og offentleg. Men også landsmålet vann stadig fleire brukarar. 

  p Éi gruppe følte seg likevel tilsidesett i utviklinga av både landsmålet og riksmålet, og det var dei som budde i bygdene på Austlandet. Talemålet deira låg langt unna både landsmål og riksmål. Derfor vart 
    em Østlandsk reisning 
    | etablert i 1916. Organisasjonen ville først og fremst arbeide for ei målform som låg tettare opp til dialektane i austlandsbygdene, og i praksis ønskte dei ein mellomting mellom landsmål og riksmål, det vil seie samnorsk. 

  h5 1917-reforma 
  p I 1917 vedtok Stortinget ei ny reform. Denne gongen gjaldt reforma begge målformene. Politikarane ville ha ei fastare og meir konsekvent skrivenorm. Men samstundes fekk mange ord valfrie skrivemåtar som var like i bokmål og nynorsk. Ein kunne for eksempel ha a-ending i alle hokjønnssubstantiv: Bygda vart jamstilt med bygdi på landsmål og med bygden på riksmål. 1917-reforma møtte større motstand, særleg frå den konservative delen av riksmålsleiren. 

  h5 Nynorsk og bokmål 
  p I 1929 vart det vedteke ei namneendring. Landsmålet vart frå no av kalla 
    em nynorsk
    | , og riksmålet fekk namnet 
    em bokmål
    | . Desse nemningane bruker vi også i dag. Noregs Mållag feira 100 år i 2006. 

  h3 Massemedium 

  p Byrjinga av 1900-talet var tida da media verkeleg vart massemedium, det vil seie medium for mange. Både film, aviser og radio fekk stadig fleire brukarar i perioden etter unionsoppløysinga. 

  img.col.col6.left-image.mt5(src="./Nyrealisme_Massemedier1.jpg" alt="Filminnspeling i lift med to som ser på. Foto.")
  figure.col.col6.left-image.mt20
    img(src="./Nyrealisme_Massemedier2.jpg" alt="Gatebilete med fleire mursteinsbygg. Foto.")
    figcaption Cirkus Verdensteater i Oslo. Den første kinoframsyninga i Norge fann stad her i 1896. Foto: NTB arkiv / Scanpix
  h5 Film 
  p I 1904 vart den første norske kinoen opna i Kristiania, og det kom straks fleire. I 1911 var om lag 150 kinoar i drift på landsbasis. Filmen hadde høg status i førstninga, mellom anna fordi innreisa og kroningsferda til kong Haakon 7. vart filma og vist som dokumentarfilm på kinoane. Folk over heile landet kunne da følgje kongen og familien hans. 

  p Men den høge statusen var kortvarig. Snart utvikla det seg eit skilje mellom høg- og lågkultur. Det strøymde på med utanlandske filmar med dristig innhald – lett underhaldning for folk frå arbeidarklassen som ønskte å slappe av etter lange arbeidsdagar. I 1913 kom derfor kinolova. Seinare har filmar i Noreg vore underlagde sensur. Filmar med umoralsk, valdeleg eller støytande innhald blir klipte eller ikkje viste på norske kinoar. 

  h5 Aviser 
  img.col.col6.right-image.mt20(src="./Nyrealisme_Massemedier3.jpg" alt="To personar bruker ei eldre rotasjonspresse. Foto.")
  p I 1890 fanst det 100 aviser i Noreg, femten år seinare var talet dobla. Ny teknologi og aukande politisk innsikt førte til framveksten av nye aviser. Avisene vart talerør for dei politiske partia. Høgre og Venstre hadde sine aviser i alle dei store byane, og også rundt om i landet elles. Etter kvart kom også Arbeidarpartiet med eigne aviser. Ofte sat avisredaktørane i kommunestyret, ja til og med på Stortinget – det var tette band mellom pressa og politikken. 

  p Den første verdskrigen var ikkje berre den første teknologiske krigen – det var òg den første mediekrigen. No kunne folk sjå bilete og lese artiklar om kvardagen til soldatane. Inntrykka frå skyttargravene kom rett inn i stovene. Det var dermed klart at massane kunne påverkast gjennom media, og media vart nytta aktivt i kampen om sanninga og i framstillinga av kjensgjerningane. 

  img.col.col6.right-image.mt5(src="./Nyrealisme_Massemedier4.jpg" alt="Morseapparat med hovudtelefonar. Foto.")
  h5 Radio 
  p I 1920-åra vart det sett opp radiosendarar i landet. Teknologien fanst, men det tok tid før ein greidde å skaffe kapital til å etablere sendarar over heile landet. Med etableringa av Norsk Rikskringkasting i 1933 skaut utviklinga fart. Radiodrift vart eit offentleg monopol, styrt av staten og regulert av kringkastingslova.

  h3 Andre kunstformer

  NdlaVideo(source="media/video/nyrealisme/Modernisme_innen_arkitekturen.mp4")
  
  h5 Biletkunst: eksperimentering og formbrot
  p I byrjinga av 1900-talet skjedde det ei nærast eksplosiv utvikling innanfor kunsten. Det voks fram ulike modernistiske kunstuttrykk som alle tok eit oppgjer med dei tradisjonelle kunstformene. Retningar som ekspresjonisme, kubisme, futurisme og dadaisme tok i bruk nye uttrykksformer for å skildre tida slik kunstnarane opplevde henne.

  img.col.col5.left-image.mt5(src="./Nyrealisme_Andre_kunstformer1.jpg" alt="Mannsskikkelse i geometirske former. Abstrakt måleri.")
  h5 Ekspresjonisme og kubisme
  p Mens ekspresjonistar som Edvard Munch (1863–1944) ville framstille dei indre kjenslene og den subjektive opplevinga av verda, var 
    em kubistane 
    | meir interesserte i sjølve formuttrykket, og dei henta inspirasjon frå geometrien. Målarar som Pablo Picasso (1881–1973) og norske Per Krohg (1889–1965) forenkla motiva sine til geometriske former som kjegler, kuler og sirklar. Dei braut med tradisjonelle krav om djupneverknad og sentralperspektiv, og måla motiva frå fleire vinklar på same tid. Denne nye framstillingsforma bar namnet simultanperspektiv.

  img.col.col5.left-image.mt5(src="./Nyrealisme_Andre_kunstformer2.jpg" alt="Kunstnerisk uttrykk med sorte geometriske former. Illustrasjon.")
  h5 Futurisme 
  p Lengst i brotet med gamle uttrykk og verdiar gjekk dei såkalla 
    em futuristane
    | . Denne retninga hadde sitt utspring i Italia, og dei futuristiske kunstnarane uttrykte nesten forakt for fortida. Alt det gamle var totalt ubrukeleg! Berre det nye, teknologiske samfunnet hadde verdi. Retninga fekk lite gjennomslag i Norden, men den norske kunstnaren Alfred Hagn (1882–1958) måla både kubistiske og futuristiske bilete. 

  .clear
  img.col.col5.left-image.mt5(src="./Nyrealisme_Andre_kunstformer3.jpg" alt="Et pissoar. Foto.i")
  h5 Dadaisme 
  p Første verdskrigen er ein viktig milestolpe i denne perioden. Grufulle skildringar frå fronten fekk mellom anna 
    em dadaistane 
    | til å ta eit oppgjer med dei etablerte samfunnsverdiane og kunstnormene. Gjennom tilsynelatande useriøse forsøk på å lage kunst ønskte dei å kritisere det dei rekna som falsk kunst og falske verdiar. Dadaisten Marcel Duchamp (1887–1968) stilte for eksempel ut eit pissoar og kalla det kunst. Masseproduserte og kvardagslege gjenstandar skulle dra kunsten ned frå ein kunstig opphøgd posisjon. Leik og humor var sentrale kjennemerke for retninga, men under låg det altså ein alvorleg politisk bodskap. 

  h5 Noreg – eit utanforland 
  p I Noreg vekte dei modernistiske kunstuttrykka lite blest. Men kunstnarar som Olav Strømme (1909–1978) og Bjarne Engebret (1905–1985) var begge påverka av ekspresjonistiske og surrealistiske straumdrag i mellomkrigstida.

  img.col.col5.right-image.mt5(src="./Nyrealisme_Andre_kunstformer4.jpg" alt="Prektig grått mursteinsbygg. Foto.")
  h5 Arkitektur: eit enklare uttrykk 
  p Innanfor arkitekturen var 
    em funksjonalismen 
    | den nye retninga som kom til å prege utviklinga gjennom store delar av 1900-talet. Arkitektane var inspirerte av kubistane og tok i bruk geometriske former i arbeida sine. Bygg som Ekebergrestauranten i Oslo viser korleis funksjonalistane forkasta tradisjonelle ideal om pynt og dekor. Dei satsa på moderne materiale som glas, stål, aluminium og betong. Bygningane var enkle i uttrykket, formålet var å gjere dei praktiske og brukarvennlege. 

  p Ei kunstretning som tok avstand frå dei funksjonalistiske krava om det enkle, reine og strenge uttrykket, var 
    em art deco
    | . Arkitektar og kunstnarar laga produkt som bogna av utsmykking og dekor, samstundes som dei var geometriske og symmetriske i forma. Denne stilarten var lite synleg i Noreg, men Chrysler-bygningen i New York er eit klassisk eksempel på Art deco.

  img.col.col5.left-image.mt5(src="./Nyrealisme_Andre_kunstformer5.jpg" alt="Sideprofil av alvorlig mann i dress. Foto.")
  h5 Musikk: nye ideal og sjangrar 
  p Den austerrikske komponisten Arnold Schönberg (1874–1951) og eleven Alban Berg (1885–1935) var sentrale i den radikale nyorienteringa innanfor kunstmusikken i tida før første verdskrigen. Dei eksperimenterte med nye komposisjonsprinsipp og braut med tradisjonelle krav til form og klang. 

  .clear
  img.col.col5.left-image.mt20(src="./Nyrealisme_Andre_kunstformer6.jpg" alt="Mann spelat på trompet. Foto.")
  p Tidleg på 1900-talet voks det fram ein ny musikksjanger. Jazzen har sine røter både i bluesmusikken og i musikken som europeiske innvandrarar tok med seg til Amerika, og heimbyen for jazzen er New Orleans i USA. Felles for alle dei ulike jazzuttrykka er improvisasjon og sjangerblanding. 

  p Louis Armstrong (1901–1971) er den mest kjende musikaren frå denne perioden, og alt i slutten av 1920-åra vart det etablert jazzband i Noreg. 

  .clear

</template>

<script>
import ImageTextBlock from "@/components/ImageTextBlock";
import PagePeriod from "@/components/PagePeriod";
import NdlaVideo from "@/components/NdlaVideo";
import NdlaAudio from "@/components/NdlaAudio";

export default {
  name: "Book",
  components: {
    ImageTextBlock,
    NdlaAudio,
    NdlaVideo,
    PagePeriod,
  },
};
</script>
