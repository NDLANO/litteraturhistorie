<template lang="pug">
PageBook

  //NdlaAudio(source="media/books/snorre/kongesagaene_Sagalitteraturen_Daniel_Haakonsen_nrk.mp3")

  p Snorre har skrive det fremste historiske verket i den norrøne epoken. Verket heiter 
    em Heimskringla 
    | (Kringla heimsins på norrønt). Verket blir òg omtalt som 
    em Snorres kongesoger 
    | fordi det inneheld sogene om dei norske kongane frå Halvdan Svarte, som levde på midten av 800-talet, og fram til kong Sverre, som levde samstundes med Snorre.

  p Heimskringla omfattar totalt 17 kongesoger. «Soga om Olav den heilage» er den mest omfattande. Kongesogene er ei blanding av historie og dikting.

  NrkVideo(id="3828")

  h3 Litt meir om Snorre Sturluson

  figure.col.col6.right-image.mt5
    img(src='./Snorre_Christian_Krohg.jpg' alt='Gamal mann med skjegg sit på ein benk. Held i ei bok. Illustrasjon')
    figcaption Snorre Sturluson teikna av målaren Christian Krohg

  p Snorre kom frå ei mektig islandsk ætt og levde i første halvdel av 1200-talet. Snorre var høvding og vart den rikaste mannen på Island da han gifte seg med ei velståande enkje.  Snorre var svært ambisiøs og prøvde å bli den norske kongens representant på Island. For å nå dette målet søkte han støtte hos andre mektige menn på Island. Men planane hans slo feil, og Snorre vart drepen på garden sin av ein leigemordar, utsend av kong Håkon Håkonsson i 1241.

  .clear
  h3 Soga om Olav den heilage
  img.col.col12(src='./Snorre_Olav_den_helliges_saga.jpg' alt='Mann på hest med øks i handa står framfor ei samling krigarar. Teksten Olav den helliges Saga står skriven over. Illustrasjon')
  p 
    em Soga om Olav den heilage 
    | er henta frå Snorres kongesoger. Ho fyller om lag ein tredel av sogene og fortel om Olav Haraldssons bragder i ungdommen, om kampen hans for å bli konge og for å innføre kristendommen i landet. 

  p På same måten som ættesogene er kongesogene til Snorre ei blanding av historie og diktverk. Forteljemåten, personskildringane og den fyndige, knappe stilen har kongesogene felles med islendingesogene.

  h3 Bakgrunnshistorie

  img.col.col6.right-image.mt5(src='./Snorre_Bakgrunnshistorie1.jpg' alt='Flåte av vikingsskip seiler på opprørt sjø. Illustrasjon')
  p Olav Haraldsson er son av ein norsk småkonge og fødd på Ringerike rundt år 995. Det eksakte fødselsåret er usikkert. Tolv år gammal reiser han på si første vikingferd. Snorre fortel at han har villskapen, eventyrlysta og dei eigenskapane som skal til for å bli ein god viking.

  p Først reiser han til austersjølanda, deretter til Danmark og England. 16 år gammal er han med og plyndrar Canterbury. Etter fleire tokt i England dreg han til Normandie i Nord-Frankrike, der han lèt seg døype i Rouen. Her får han mange kristne impulsar og blir påverka av forteljingar om heltar og overnaturlege hendingar.

  p På veg heim til Noreg er han innom London, der han gir kong Adalråd ei hjelpande hand mot danene. London Bridge blir riven i 1015 i kampen mot danske Knut den mektige, og Olav blir lønt av kong Adalråd for hjelpa.

  img.col.col6.right-image.mt5(src='./Snorre_Bakgrunnshistorie2.jpg' alt='Menn med hjelm og skjold står i forgrunnen. I bakgrunnen mann som blæs i horn og vikingskip på sjøen. Illustrasjon')
  p Olav kjem heim til eit splitta Noreg som i stor grad er eit ættesamfunn styrt av småkongar og høvdingar. Det er med andre ord lite rom for å innføre kristen tru, men Olav har likevel eit prosjekt han trur på, og som han er villig til å gjennomføre med kamp.

  p Olav blir konge på Austlandet, seinare i Vika (Oslofjordområdet) og Agder. Deretter reiser han nordover, og etter nokre år er han konge over både Sør-Noreg og Trøndelag.

  p Kristendommen held på å få fotfeste, men mest i namnet. Folk flest tek ikkje den kristne trua så nøye, trass i at lagtinga rundt om i landet har vedteke at kristendommen skal innførast. Snorre fortel at Olav går fram med hard hand, og det hende at folk vart drepne når dei nekta å godta den nye trua.

  h5 Kyrkjemøtet på Moster
  p I 1023 blir det halde kyrkjemøte på Moster. Her blir kyrkja knytt til kongen som ei statskyrkje, og det blir utarbeidd kyrkjelover. Olav har fire engelske biskopar med seg under møtet.

  figure.col.col6.right-image.mt5
    img(src='./Snorre_Moster_Kirke.jpg' alt='Gamal kjerke i bakgrunnen. I forgrunnen ein gravplass med mange gravsteinar. Foto')
    figcaption Moster gamle kyrkje er ei låg steinkyrkje frå 1100-talet som er reist på tufta til den fyrste kyrkja i landet, som Olav Tryggvason skal ha reist i 995.

  p Lova er omtalt som «det store sedskiftet», og lovteksten opnar slik: «Det første i lova vår er at vi skal bøye oss mot aust og be Kvitekrist om godt år og fred, at vi må halde landet vårt bygd og drotten vår ved helse. Han vere vår venn og vi hans venner, og Gud vere venn for oss alle».

  p Under møtet på Moster blir det mellom anna vedteke forbod mot fleirkoneri, forbod mot å setje ut barn som er uønskte, og forbod mot å selje trælar. Dessutan blir det bestemt at alle døde skal gravleggjast i vigsla jord

  p Olav reiser rundt og snakkar om kristenretten, men han møter mykje motstand frå bøndene. Olav trugar bøndene med tap av jord og eigedom. På den måten skaffar kongen seg mange uvenner.

  h5 Olavs fall

  img.col.col6.right-image.mt20(src='./Snorre_Olavs_fall.jpg' alt='Mann med krone på hovudet ligg med eit spyd i brystet, omkransa av krigarar med våpen. Måleri')
  p I 1028 kjem Knut den mektige (konge over Danmark og England) til Noreg med 50 krigsskip. Olav blir sviken av sine eigne hærmenn og må flykte. Han reiser med sonen Magnus og kona Astrid, som er dotter av svenskekongen, til Gardarike (Russland). Der slår dei seg ned hos svenske slektningar. 

  p Etter ei tid har Olav ein draum der Olav Tryggvason syner seg for han og oppmodar han til å følgje Guds vilje og reise attende til Noreg. I tillegg får Olav vite at Håkon Ladejarl, som Knut den mektige har sett inn som jarl over Noreg, har mist livet i eit skipsforlis. Han samlar mennene sine og dreg til Trøndelag, der han veit han vil møte den sterkaste motstanden. Han er fullt klar over det er eit vågestykke, men går med den innstillinga at det får bere eller breste.

  NdlaAudio(
    source="media/books/snorre/olavs_syn__jack_fjeldstad_nrk.mp3"
    description="Olav den heilages syn"
  )
    blockquote
      p 
        strong Olav den heilages syn 
      p Då kong Olav kom austfrå og over Kjølen og vidare ned av fjellet i vest der ein kan sjå landet senke seg vestover, såg han derfrå ut over landet. Mykje av hæren gjekk føre kongen og mykje etter han. Der han rei, var det romt omkring han. Han var stille og talte ikkje med nokon. Han rei slik ei lang stund om dagen og såg seg lite om. Då rei biskopen bort til han og spurde kva han tenkte på sidan han var så stille, for kongen brukte elles å vere glad og pratsam mot mennene sine på vegen og gledde alle dei som kom nær han.  
      p Kongen svarte i djup ettertanke: "Eg har hatt eit underleg syn no for ei stund sidan. Eg såg utover Noreg då eg såg vestover frå fjellet. Då kom eg i hug at eg har vore glad mang ein dag her i dette landet, og så fekk eg eit syn: Eg såg utover heile Trondheimen og dernest over heile Noreg. Og så lenge som synet heldt seg for auga mine, såg eg alltid vidare, heilt til eg såg utover heile verda, både land og sjø. Eg kjende nøye stader som eg hadde vore og sett før, og eg såg like tydeleg stader som eg ikkje har sett før; nokre av dei hadde eg høyrt om, men det var òg stader som eg aldri hadde høyrt snakk om før, både bygde og ubygde, så vid som verda er." Biskopen sa at dette synet var heilagt og stort og merkeleg.  

          
  p Like før slaget på Stiklestad drøymer han at han klatrar opp ein stige som når heilt til himmelen. Han lovar mennene sine at Gud vil gi dei større lønn enn gleda over verdslege ting. Dei kjempar tappert mot overmakta, men må gi tapt. Olav fell på Stiklestad 29. juli 1030.

  NdlaAudio(
    source="media/books/snorre/slaget_paa_stiklestad_jack_fjeldstad_nrk.mp3"
    description="Slaget på Stiklestad"
    )
    blockquote
      p 
        strong Slaget på Stiklestad 
      p No kom Tore hund og gjekk fram framfor merket med flokken sin og ropte: "Fram, fram, bondemenn!" Så sette dei i med hærropet og skaut både piler og spyd. No ropte kongsmennene hærrop, og då ropet slutta, skreik dei til kvarandre slik som dei før hadde lært og sa: "Fram, fram, kristmenn, korsmenn, kongsmenn!" 
      p Då kong Olav gjekk fram og ut av skjoldborga i spissen for fylkinga, og bøndene fekk sjå han i andletet, blei dei redde og reint handfalne. Dette nemner Sigvat:  
      p 
        | Fælsleg var det for bønder 
        br
        | som blodige sverd førte, 
        br
        | å sjå i den kampglade 
        br
        | Olavs kvasse auge, 
        br
        | trøndske menn ei torde  
        br
        | trasse ørneblikket 
        br
        | frå hans auge; farleg 
        br
        | fann dei hersars herre. 

      p No blei det ein veldig strid. Kongen sjølv gjekk hardt fram i nærkamp. Så seier Sigvat: 
      p 
        |Blodige sverd farga 
        br
        |skjold og hærfolks hender 
        br
        |raude, den gong hæren 
        br
        |møtte den dyre kongen, 
        br
        |og i den jernleiken 
        br
        |lét den gjeve høvding 
        br
        |raudbrune sverd finne 
        br
        |inntrønderanes skallar. 
      

      p Torstein Knarresmed hogg til kong Olav med øksa, og det hogget kom i venstre beinet ovanfor kneet. Finn Arnesson drap straks Torstein. Då kongen fekk det såret, lente han seg opp til ein stein og kasta sverdet og bad Gud hjelpe seg. No stakk Tore Hund til han med spydet. Stikket gjekk inn nedanunder brynja og opp i magen. Då hogg Kalv til han, og det hogget kom utanpå halsen på venstre side. Folk er ikkje einige om kva det var for ein Kalv som gav kongen det såret. Desse tre såra var det kong Olav døydde av. Etter fallet hans fall òg nesten heile den flokken som hadde gått fram saman med kongen. 

      

      p Tore Hund gjekk dit liket til kongen var og stelte med det, la liket ned og retta det ut og breidde eit klede over, og då han tørka blodet av andletet, sa han sidan, var andletet til kongen så fagert, og han var raud i kinna som om han sov, og andletet var mykje lysare enn det var før, mens han levde. Då kom det blod frå kongen på handa til Tore, og det rann opp på handflata der han hadde fått sår, og det såret trong dei ikkje å binde om sidan, så fort grodde det. Dette vitna Tore sjølv for alle menneske då kong Olavs heilagdom kom opp    
  h3 Olav som helgen

  img.col.col3.right-image.mt5(src='./Snorres-kongesoger_Olav-som-helgen.jpg' alt='Mann med krone og grønn kappe held ut armane. Ein korona omkransar hovudet. Måleri')
  p Snorre fortel om Olavs fall som ein martyrdød, og etter slaget på Stiklestad får forteljinga om Olavs død status som kristusliknande helgenforteljing.

  NdlaAudio(
    source="media/books/snorre/olav_som_helgen__jack_fjeldstad_nrk.mp3"
    description="Olav den heilage blir helgen"
  )
    blockquote
      p 
        strong Olav den heilage blir helgen 
      p Det var på manges råd at biskopen lét kongen grave ned i jorda ved Klemenskyrkja. Men då det hadde gått tolv månader og fem netter etter kong Olavs død, blei dei heilage leivningane hans tekne opp; då hadde kista igjen komme opp av jorda, og då såg kista til kong Olavs så ny ut som om ho var nyskava. Biskop Grimkjell var til stades då kista blei lukka opp; det var ein herleg duft av ho. Så blotta biskopen andletet til kongen, og utsjånaden hans var ikkje på nokon måte forandra, han var raud i kinna som om han nettopp hadde sovna. Folk som hadde sett kong Olav då han fall, kunne tydeleg sjå at hår og negler hadde vakse nesten så mykje som om han hadde vore levande her i denne verda heile tida sidan han fall.  
      p [...] 
      p Så blei det avgjort etter utsegna til biskopen og med samtykket til kongen og heile folkets dom at kong Olav var verkeleg heilag. Kongens lekam blei båra inn i Klemenskyrkja og blei bisett over høgalteret. Kista blei trekt med pell, og det blei sett telt over ho av gudvev. Det hende straks mange slags under ved heilagdommen til kong Olav.  
      p På melen der kong Olav hadde lege i jorda, kom det opp ei fager kjelde, og folk fekk bot for sjukdommar av det vatnet. Det blei stelt fint omkring ho, og det vatnet har alltid sidan vore nøye vareteke. Først blei det bygd eit kapell, og alteret blei sett på den staden der grava til kongen hadde vore, og no står Kristkyrkja på den staden. Øystein erkebiskop lét setje høgalteret på same stad som grava til kongen hadde vore, då han reiste den store katedralen som står der no. På same staden hadde alteret vore i den gamle Kristkyrkja òg.  
      p Det blir sagt at Olavskyrkja no står der som den gong det skuret stod, der liket av kong Olav blei sett om natta, og det heiter Olavsli der heilagdommen til kongen blei båra opp frå skipet; det er no midt i byen.      

  p Ein bonde frå Stiklestad tek med seg liket av Olav og gravlegg det der Nidarosdomen står i dag. Snart byrjar folk å tenkje på Olav som ein heilag mann. Det blir fortalt historier om underlege ting som skjer ved grava hans: Blinde får tilbake synet, og sjuke folk blir friske etter å ha rørt Olavs grav. Olav blir opphøgd til katolsk helgen.

  p I 1070 startar bygginga av Nidarosdomen, og kyrkja står ferdig rundt år 1300. Nidaros blir det viktigaste pilegrimsmålet i Norden gjennom heile mellomalderen, og kyrkja er framleis ein viktig stad for pilegrimar.

  p Rundt om i landet blir det fortalt segner om bragdene til Olav den heilage. Alle forteljingane handlar om underlege ting som har skjedd der kongen fór fram. Ei slik segn har vi frå Olavssundet i Søgne (Vest-Agder). Her opna fjellet seg slik at Olav og mennene hans kunne segle farefritt gjennom og på den måten unngå å møte fienden.

  figure.col.col12
    img(src='./Snorres-kongesoger_Maleri-pa-bunnen-av-siden.jpg' alt='Kystlandskap med person i robåt i forgrunnen. Flere øyer dannar eit sund i bakgrunnen. Måleri')
    figcaption
      em Morgen ved Ny-Hellesund 
      | (1885) av  Amaldus Nielsen. Måleri som viser Olavsundet.

</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";
import NrkVideo from "@/components/NrkVideo";

export default {
  name: "Book",
  components: {
    NdlaAudio,
    NdlaVideo,
    PageBook,
    NrkVideo,
  },
};
</script>

<style lang="scss" scoped></style>
