<template lang="pug">
PageBook
  
  h3 Lærar og språkmann Knud Knudsen (1812–1895)

  img.col.col4.left-image.mt5(src='./Knudsen_Laerer_og_spraakmann.jpg' alt='Sepiatona portrett av middelaldrande mann med tversoversløyfe. Foto')
  p Knudsen er kjend for arbeidet sitt med å fornorske det danske skriftspråket. Han blir rekna som far til riksmålet (som i 1929 fekk det offisielle namnet 
    em bokmål
    | ). 

  p Knud Knudsen kom frå Holt ved Tvedestrand og voks opp i enkle kår. Far hans var husmann og omgangsskulelærar. Knudsen tok seminareksamen (lærarprøva) i 1828 og vart tilsett som lærar i heimbygda. Seinare studerte han filologiske fag ved Universitetet i Kristiania, der han tok filologisk embetseksamen i 1840. Han vart adjunkt ved latinskulen i Drammen og seinare overlærar ved katedralskulen i Kristiania.

  figure.col.col4.left-image.mt5
   img(src='./Knudsen_Hesthagen_i_Holt.jpg' alt='Eit lite raudmalt hus omgitt av løvskog, i forgrunnen eit enkelt gjerde. Foto')
   figcaption I dette huset frå husmannsplassen Hesthagen i Holt i Tvedestrand voks Knud Knudsen opp
  p Som lærar og pedagog såg Knud Knudsen kor viktig det var for elevane å få eit skriftspråk som var betre tilpassa til norsk daglegtale enn det danske skriftspråket dei måtte lære seg.

  p I tillegg var Knudsen ein pådrivar i arbeidet med å utvikle latinskulen til ein meir allmenndannande skule. Knudsen meinte at dei klassiske språkfaga latin og gresk hadde ein altfor dominerande plass i den høgare allmennskulen. Han ønskte at denne skuletypen skulle vere noko meir enn eit forstadium til universitetet. Etter hans syn burde modersmålsfaget stå sentralt, med vekt på norsk språk, litteratur og kultur. På dette området fekk han tidleg gjennomslag for ideane sine. Alt i 1857 vart latinstilen avskaffa til studenteksamen, og i 1869 vart realartium innført som eit alternativ til latinlinja. 
  
  h3 Fornorskingslinja 
  p Knud Knudsen hadde det same målet for auget som Ivar Aasen, nemleg eit sjølvstendig norsk skriftspråk. Men i motsetning til Aasen ville Knudsen gå «Gradvishetens Vej, ikke Bråhastens». Han såg ei gradvis fornorsking av det danske skriftspråket som den beste løysinga. Her var han på linje med Henrik Wergeland.

  p I første omgang ville han ta utgangspunkt i den såkalla danna daglegtalen og bruke denne talemålsvarianten som rettesnor for fornorskinga av skriftspråket. Knudsen karakteriserte danna daglegtale som «den almindeligste Udtale af Ordene i de Dannedes Mund». Dette var talemålet til borgarskapet i byane rundt om i landet. Knudsen syntest det var ein fordel å ta utgangspunkt i eit talemål som ikkje var knytt til nokon konkret landsdel.

  p I tillegg til danna daglegtale fanst det eit høgtidsspråk som vart kalla 
    em klokkardansk
    | . Klokkardansken var ein bokstavrett norsk uttale av det danske skriftspråket, som mellom anna vart brukt i gudstenesta, i teateret og i skulen. Knudsen ville ha klokkardansken ut av både skulen og teateret.

  p Også danna daglegtale var påverka av dansk. Den danna daglegtalen hadde 
  ul
    li kkje tjukk 
      em l
      | , denne lyden vart sett på som vulgær 
    li ikkje diftongar (
      em ben, strøm, ø
      | , ikkje 
      em bein, straum, øy
      | )
    li ikkje hokjønnsbøying (
      em en dør – døren
      | , ikkje 
      em ei dør – døra
      | )
    li ikkje 
      em -a i preteritum av svake verb (
      em kastet
      | , ikkje 
      em kasta
      | ) 

  p Men for Knudsen var som sagt tilpassinga av skriftspråket til danna daglegtale berre eit første steg i fornorskingsprosessen. 
  
  h3 Det ortofone prinsippet 
  p Ein grunntanke hos Knudsen var at skrivemåten skulle spegle av uttalen. Kvar bokstav skulle stå for berre éin språklyd, og ingen bokstavar skulle vere stumme. Dette kallar vi det ortofone (lydrette) prinsippet. Knudsen ville derfor 

  ul
    li endre 
      em b
      | , 
      em d 
      | og 
      em g 
      | til 
      em p
      | , 
      em t 
      | og 
      em k 
      | i ord som 
      em tabe
      | , 
      em mad 
      | og 
      em pige
      | , i samsvar med talemålet i det meste av landet 
    li fjerne stum 
      em e 
      | i ord som 
      em faae
      | , 
      em staae 
    li forenkle lange vokalar som 
      em been 
      | til 
      em ben 
      | og 
      em huus 
      | til 
      em hus 
    li erstatte bokstaven 
      em c(h) 
      | med 
      em k i lånord 
      | som 
      em consul 
      | og 
      em charakteer 
    li erstatte 
      em ph 
      | med og 
      em f 
      | i lånord frå gresk, slik at ein skulle skrive 
      em filosof 
      | og ikkje 
      em philosoph
    li innføre kortformer av verb som 
      em dra 
      | og 
      em ta 
      | for 
      em drage 
      | og 
      em tage 

  h5 1907-reforma
  p Knudsen fekk mykje kritikk for fornorskingsprosjektet sitt i samtida. Både dei danskvennlege og forkjemparane for landsmålet meinte at han heldt på å skape eit blandingsmål som verken var dansk eller norsk, og han fekk berre gjennomslag for nokre få av framlegga sine mens han levde. 

  p Først i 1907, tolv år etter Knud Knudsens død, kom ei ny rettskriving der dei avgjerande prinsippa frå arbeidet hans låg til grunn. Etter 1907-reforma kunne riksmålet endeleg oppfattast som meir norsk enn dansk. I 1929 vedtok Stortinget at riksmål skulle få nemninga 
    em bokmål
    | , og at landsmål skulle endre namn til 
    em nynorsk
    | .

  p I dag kan vi trygt seie at grunnideen til Knudsen heldt mål likevel, for ingen ville lenger finne på å karakterisere bokmålet som noko anna enn norsk.
  
  h3 Unorsk og norsk
  
  p Knudsen var i grunnen meir oppteken av ordtilfang enn av grammatikk og lydlære. Han var purist og sterkt imot ein ukritisk bruk av framandord i norsk. Han meinte framandorda gjorde det vanskelegare for folk å skaffe seg kunnskap. Aller helst burde vi bruke norske avløysarord, meinte han, men der det var naturleg å bruke framandord eller lånord, måtte dei ha ein norsk skrivemåte.
  
  p 
    | I åra 1879–1881 gav Knudsen ut ei ordbok som han kalla 
    a(href="https://www.nb.no/items/6c1919818745103c4bf5725112b47a4a?page=5&searchText=unorsk%20og%20norsk", target="_blank") 
      em Unorsk og Norsk, eller Fremmedords Avløsning
    | . Her lanserte han fleire avløysarord, anten ord han sjølv hadde konstruert, eller ord andre hadde føreslått. Boka var tenkt som ei praktisk oppslagsbok. I forordet heiter det: 

  p 
    em Bogen nævner op de ord, som det til brug for den skrivende i øjeblikket kan blive spørsmål om, for at han ej skal være nød til at hangle igjennom med det fremmede eller mindre gode, fordi han ikke er i stand til at hitte på noget av vore indenlandske og bedre.

  p Ein del av dei avløysarorda Knudsen tilrådde, er i vanleg bruk i dag: 
  img.col.col5.right-image(src='./Knudsen_avloeserord.jpg' alt='Skjermdump av nettside frå Språkrådet. Skjermdump ')
  ul
    li absence – fråvær 
    li debat – ordskifte 

  p Andre forslag har ikkje vunne fram: 
  ul
    li abonnement – tinging, forkøp 
    li forelsket – hjerteskudt 

  .clear
  p Knudsen fekk lite støtte for forslaga sine i samtida. Å skape nye ord og få folk til å ta dei i bruk, er ein prosess som tek lang tid. I dag fører Språkrådet vidare det arbeidet som Knud Knudsen sette i gang med å finne gode norske avløysarord.

  a(href="https://www.nb.no/items/5ab0d1761e1b666871ec87b231263462?page=13&searchText=Det%20norske%20m%C3%A5lstr%C3%A6v" target="_blank") Les Det norske målstræv (1867)
  
</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";

export default {
  name: "Book",
  components: {
    NdlaAudio,
    NdlaVideo,
    PageBook,
  },
};
</script>

<style lang="scss" scoped></style>
