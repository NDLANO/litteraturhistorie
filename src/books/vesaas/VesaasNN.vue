<template lang="pug">
PageBook
  
  h3 Tarjei Vesaas (1897-1970)
  p Tarjei Vesaas skreiv både romanar, noveller, skodespel og dikt. Han debuterte i 1923 med romanen Menneskebonn. Både i denne boka og i dei neste romanane i 1920- og 1930-åra skreiv han om mennesket som er bunde til tunge eksistensielle kår.


  figure.col.col6.right-image.mt5
    img(src='./Vesaas_Forfatterekteparet.jpg' alt='Kvinne og mann på trappa framfor eit hus. Kvinna held eit lite barn. Foto')
    figcaption Midtbø, Vinje i Telemark, 1940. På trappa på garden sit forfattarekteparet Halldis Moren Vesaas og Tarjei Vesaas. Foto: NTB / Scanpix

  p Vesaas voks opp på ein gard i Vinje i Vest-Telemark og skulle bli bonde, men han var tidleg viss på at det var diktar han ville bli. Dette er bakgrunnen for romanen 
    em Det store spelet 
    | frå 1934. Boka handlar om odelsguten Per Bufast som vil bryte opp og reise vekk, men familien forventar at han følgjer tradisjonen og blir bonde på heimegarden.

  p Vesaas levde sjølv i ein slik konfliktsituasjon i mange år. Han fann inspirasjon ved å reise, og han likte spesielt godt å oppsøkje dei store byane i Europa. Det same gjorde ho som skulle bli ektefellen hans resten av livet.

  p I 1934 gifte han seg med lyrikaren Halldis Moren, og dei to flytte til garden Midtbø i Vinje som Tarjei hadde kjøpt av ein onkel. Farsgarden, som låg i det same landskapet ved Vinjevatnet, hadde Vesaas tidlegare late ein bror få overta.

  NrkVideo(id="0837c794-704a-4962-bb15-c538b80f2291")
  
  h3 Kimen – ein modernistisk roman

  figure.col.col6.right-image.mt5
    img(src='./Vesaas_Skremte_barn.jpg' alt='Ein flokk barn stirar mot himmelen. Eit av barna skygger for ansiktet med hendene. Foto')
    figcaption Andre verdskrigen: Skremde barn i frykt gøymer seg for bomber, granatar, flyalarm, skyting. Foto: Novosti / Scanpix

  p I perioden 1923–1940 gav Vesaas ut tretten romanar, to novellesamlingar og to skodespel. Det aller meste er skrive i realistisk form, men med ein del eksperimentelle innslag.

  p Romanen 
    a(href='https://www.nb.no/items/d2b54c2130870d79d2aef5ab674a45ce?page=0&searchText=kimen' target='_blank') 
      em Kimen
    | &nbsp;(1940) utgjer eit vendepunkt i forfattarskapen og blir det store gjennombrotet for Vesaas. Boka speglar samtidas krigsatmosfære i ei allegorisk og symbolsk form. Med Kimen fann Vesaas det prosaspråket som skulle bli så særmerkt for han.

  p Det er eit knapt språk med korte, enkle setningar. Uttrykket er fortetta, ofte bruker Vesaas berre setningsfragment og enkeltståande ord. Det er ei minimalistisk form der det enkle og komprimerte er ladd med meining, og det som ikkje blir sagt, men som ligg mellom orda, er ein like viktig del av teksten.

  p Vesaas brukte konsekvent nynorsk. I dei første bøkene skreiv han landsmål etter tidas norm, og etter 1938-reforma brukte han dei nye nynorskformene. Både ordval og uttrykksform er påverka av talemålet i Vest-Telemark. 

  blockquote
    | Det rører seg nedunder stupet. Skamslegi. 
    br
    | Kravlande. Den kvæve stilla etterpå. Med 
    br
    | vaknande røyster inni ein. 
    br
    | Ta vare, seier det. 
    br
    | Kven er du? synest ein det seier. 
    br
    | Ein rister på handa der ein sit, og seier 
    br
    | usant. Eg visste ikkje om det. Det har ikkje 
    br
    | vori hos meg før. 
    br
    | Det svarar: du veit du seier ikkje sant. Du 
    br
    | har stupet i panna di. 
    br
    br
    | (utdrag av Kimen) 

  p Det er sagt at 
    em Kimen 
    | er ein roman om villskapen og dei destruktive kreftene i menneskesinnet. Boka er ikkje ei skildring av krig, men av korleis primitiv hemn kan utløyse sterkare utslag av vald og råskap. Tittelen 
    em Kimen 
    | viser til at det like fullt finst ein kime av det gode i mennesket, midt i all vondskapen.

  NdlaVideo(
    source="media/video/vesaas/TarjeVesaas2.mp4"
    description="Ungdomstid og krig. Intervju med Tarjei Vesaas, mellom anna om boka Kimen"
  )

  h3 Å dikte om seg sjølv

  figure.col.col6.right-image.mt5
    img(src='./Vesaas_Dikte_om_seg_selv.jpg' alt='Eldre mann med katt på skuldra. Foto')
    figcaption Forfattaren Tarjei Vesaas heime på garden i Vinje (1965). Foto: Rolf Chr. Ulrichsen / Aftenposten / Scanpix

  p «Eg meiner sjølv at ein står i bøkene i alle slags forkledningar,» sa Vesaas i eit intervju ein gong. Han var ein blyg person, tilbakehalden og ordknapp, og han snakka ofte om det som var «bortom det som seiest: draumen, lengten, visjonen».

  blockquote
    | Kven talar vi med 
    br
    | når vi teier? 
    br
    | Vi må ha det 
    br
    | på vår ukjende ferd
    br
    br
    | (fra diktet «Lev vår draum») 

  p Mykje av det Vesaas skreiv, handlar om mennesket i eksistensielle kriser, situasjonar der mennesket møter dei destruktive kreftene inni og utanfor seg sjølv. Jamvel om tematikken i bøkene hans kan vere alvorleg og språket ikkje alltid er like tilgjengeleg, har novellene og romanane hans nådd fram til mange unge lesarar dei siste tiåra.

  p Tarjei Vesaas har fått fleire prisar for bøkene sine, mellom anna Nordisk Råds litteraturpris i 1964 for romanen 
    em Is-slottet
    | . Denne boka og romanen 
    em Fuglane 
    | (1957) har vorte ståande som dei mest kjende verka i forfattarskapen.

  h3 Fuglane
  p Romanen 
    a(href='https://www.nb.no/items/14ac565f836ab1fee0cfaf9e59bc3396?page=7&searchText=fuglane' target='_blank') 
      em Fuglane
    | &nbsp;(1957) handlar om raringen Mattis, som bur saman med syster si, Hege, og som ikkje er som andre. Folk i bygda kallar han Tusten. Mattis er ikkje i stand til å gjere vanleg arbeid, men han er god til å ro og vil prøve seg som ferjemann.

  p Mattis er det vi i dag kallar psykisk utviklingshemma, men han har eit kjenslevart sinn og kan sanse mange ting som vanlege folk ikkje oppfattar. Mattis sansar og tolkar dei fleste naturfenomena. Han er redd i torevêr, men ser han for eksempel eit fugletrekk, slepper angsten taket, og dagen blir god for han.

  p Mattis oppdagar mellom anna at det går eit rugdetrekk over huset. Dette rugdetrekket er eit under, noko gåtefullt og tiltrekkjande, synest Mattis. Han trur at livet skal ta ei ny vending no som rugda har byrja å trekkje rett over huset der han og Hege bur. Og endringar blir det.

  p Vesaas har sjølv sagt at romanen om Mattis også er eit sjølvportrett og eit bilete på kunstnaren, som kjenner lengten etter det useielege – etter 
    em fuglespråket
    | .

  p Fuglebiletet er brukt fleire stader i tekstane til Vesaas. Det blir gjerne brukt som metafor på draum og dikting, som i dette diktet henta frå samlinga 
    em Liv ved straumen 
    | (1970):

  blockquote
    strong FUGLEN 
    br
    br
    | Fuglen stod ferdig 
    br
    | ved vegen og venta. 
    br
    br
    | Fuglen var eit under. 
    br
    | Hans svære vengefang 
    br
    | var gløymsle. 
    br
    | Takten i hans hjarteslag 
    br
    | var min. 
    br
    br
    | Saman sigla vi 
    br
    | inn i ukjent. 
    br
    | Utan spørsmål. 
    br
    | Utan sorg.

  figure.col.col6.right-image.mt5
    img(src='./Vesaas_Teaterversjon_av_Fuglane.jpg' alt='Ein skodespelar på ei teaterscene. Han held i ei stilisert åre. Foto')
    figcaption Øyvind Brantzæg spelar Mattis i teaterversjonen av  Tarjei Vesaas’ Fuglane på Trøndelag Teater.  Foto: Thor Nielsen / VG / Scanpix

  p Tarjei Vesaas var ein diktar som i stor grad brukte 
    em symbolet 
    | som verkemiddel. Symbola har både ei konkret og ei overført tyding. Vi kjem eit stykke på veg når vi bruker fornuft og logikk for å tolke dei, men det ligg gjerne att ein rest i tillegg som ikkje lèt seg forklare.

  p Det kan derfor vere vanskeleg å finne ei konkret og avgrensa meining i symbola som Vesaas bruker. Gjennom Mattis skildrar han ei undring over livet som skjerpar sansane mykje meir enn ei rasjonell forståing av verda. Det er denne konkrete undringa, den direkte linja mellom sansar og kjensler, som Mattis er åleine om å ha.

  h3 Is-slottet

  figure.col.col6.right-image.mt5
    img(src='./Vesaas_Is-slottet.jpg' alt='Frose fossefall med snøkledd skog rundt. Foto')
    figcaption Foto: Sverre A. Børretzen / Aktuell / Scanpix

  p Romanen 
    a(href='https://www.nb.no/items/131e8f3a9f34883cff1258b103df307a?page=0&searchText=is-slottet' target='_blank') 
      em Is-slottet
    | &nbsp;kom i 1963. Her finn vi på mange måtar ei vidareføring av den eksperimenterande skrivestilen som hadde gjort Vesaas til ein stor forfattar.

  p Boka handlar om to jenter i pubertetsalderen som utviklar ein nær vennskap. Dei mister vennskapen på ein brutal måte, og den eine må kjempe for å kome over tapet og leve vidare. 
    em Is-slottet 
    | er ei utforsking av pubertetens psykologi, og det er ei forteljing om at mennesket er grunnleggjande einsamt, trass i lengten etter å overvinne kjensla av å stå åleine.

  figure.col.col12
    img(src='./Vesaas_Aapningsscene.jpg' alt='Fjellandskap i tussmørke. Foto')
    figcaption Opningsscena i filmen «Is-slottet»

  p Som i romanen 
    em Fuglane 
    | møter vi også her ein omfattande symbolikk: Den eine jenta går inn i ein labyrint av is og døyr. Den andre bergar seg så vidt etter å ha frigjort seg frå sin eigen dødsangst.

  p Boka kan tolkast som ei skildring av destruktive krefter i eit ungt menneskesinn, men ho kan òg lesast som ei forteljing om det einsame mennesket i eit vennskapsforhold. Eit anna viktig emne er korleis unge menneske leitar etter sin eigen identitet. Her er eit utdrag av boka:

  blockquote
    | Dei heldt spegelen i kvar sin kant, heldt han 
    br
    | opp for seg, sat heilt stille side ved side, om-
    br
    | trent kinn ved kinn. 
    br
    | Kva såg dei? 
    br
    | Dei såg seg bort før dei hadde aning om det. Fire auge med glimt og strålar under vippene. Heile spegelglaset fullt. Spørsmål som skyt fram og gøymer seg att. Eg veit ikkje: Glimt og strålar, glimt frå meg til deg, og frå meg til deg åleine – inn i glaset og tilbake, og aldri svar på kva dette er, aldri noka løysing. 

  figure.col.col6.right-image.mt5
    img(src='./Vesaas_Ane_Dahl_Torp_pg_Lena_Kristin_Ellingsen.jpg' alt='Portrett av to kvinner side ved side. Dei ser i kvar si retning. Foto')
    figcaption Ane Dahl Torp og Lena Kristin Ellingsen hadde hovud-rollene i dramatiseringa av Tarjei Vesaas’ Is-slottet på Det Norske Teatret. Foto: Aftenposten / Scanpix

  p Som i mange andre tekstar av Vesaas går livet og døden hand i hand. Boka gjorde inntrykk på mange lesarar, og særleg unge jenter sat att med ei kjensle av identifisering etter å ha lese 
    em Is-slottet
    | . Her er eit lite utdrag av eit brev der forfattaren svarar ei jente som har stilt han spørsmål om boka:

  .clear
  blockquote «Den dype meningen» med Is-slottet er for skøyr liksom til at eg kan leggje ut om det, eg berre øydelegg det. Du som er jente forstår kanskje betre enn eg jamvel. Synest ei bok skal vera hemmeleg når ho er god.

  h3 Vesaas som lyrikar
  p Vesaas gav ut seks diktsamlingar, som alle er modernistiske i form og uttrykk. Gjennomgangstemaet i dikta hans er angst, vondskap og destruktive krefter. Symbolbruken er rik, og språket er knapt og fortetta, akkurat som i prosadiktinga.

  p Diktet 
    a(href='https://www.nb.no/items/e6a765a02cfa293c75ffe5eb66dc3db8?page=81&searchText=regn i hiroshima' target='_blank') «Regn i Hiroshima»
    | &nbsp;er frå samlinga 
    em Leiken og lynet 
    | (1947). Diktet handlar om atombomba som vart sleppt over Hiroshima 6. august 1945. 150 000 menneske vart råka, og mest heile byen Hiroshima låg i ruinar etterpå.

  p Diktforma var utradisjonell i 1947. I første delen av diktet er setningane stykkja opp og spreidde over fleire korte linjer, som for å understreke korleis menneska vart sprengde i filler under dette bombeåtaket.

  p «Regn i Hiroshima» kan stå som illustrasjon på det dei modernistiske diktarane hevda: Når verda er kaotisk, må også språket og diktforma spegle av dette. Da held det ikkje med tradisjonelle strofeformer med rim og fast rytme.

  p Hendinga som Vesaas prøver å seie noko om, er så uhøyrd og så utanfor all fatteevne at ingen ord strekk til. Derfor må diktaren appellere til kjenslene våre meir enn til forstanden, og det er nesten heilt nødvendig at orda kan tolkast på nokså ulik måte.

  figure.col.col12
    img(src='./Vesaas_Atombombe.jpg' alt='Dampsky frå atomeksplosjon reiser seg over skydekket. Foto')
    figcaption Atombomba over Hiroshima 6. august 1945. Foto: Scanpix

  blockquote
      strong REGN I HIROSHIMA 
      br
      br
      | I det ho lyfte handa 
      br
      | for å ta tekanna 
      br
      | kom eit blindande ljos – 
      br
      | var ikkje meir 
      br
      | alt var borte 
      br
      | dei var borte 
      br
      | omlaga til damp og sky, 
      br
      | gåtefullt, oppstigande og stumt. 
      br
      br
      | Rop var ikkje rop i dette. 
      br
      | Men jorda slo høgt og vilt 
      br
      | ein knyttneve mot himmelen 
      br
      | ved mishandling, 
      br
      | – ved det attlevande veit 
      br
      | verda rundt 
      br
      | men ikkje orkar fatte: 
      br
      | Hiroshima – 
      br
      br
      | Stigande milevide slør, 
      br
      | dei var i det, 
      br
      | gått attende til ei urform. 
      br
      | Ein skjerm av damp 
      br
      | over ei pint jord. 
      br
      | Vera eit grann av dette. 
      br
      br
      | Vera i det bortdragande – 
      br
      | Men ikkje lenge. 
      br
      | Det drog snart meir frå kaos. 
      br
      | Sløret vart dropar tett i tett, 
      br
      | i dropens evige skapnad 
      br
      | utan byrjing eller slutt. 
      br
      br
      | Dei fall, 
      br
      | svalande, utalde, 
      br
      | i tungt regn nedover – 
  
  NdlaAudio(
    source="media/books/vesaas/Tarjei_Vesaas_-_Regn_i_Hiroshima.mp3"    
  )

  h3 «Bakkane heime»
  p Enda om Vesaas som lyrikar høyrer heime i den modernistiske tradisjonen, kan han også fortelje om heilt enkle, kvardagslege opplevingar, som i dette diktet: 

  img.col.col6.right-image.mt5(src='./Vesaas_Bakkane_heime.jpg' alt='Gardstun med grasbakkar omkransa av skog. Foto')
  blockquote
    strong BAKKANE HEIME 
    br
    br
    | Helsar på blomane, 
    br
    | helsar på steinane, 
    br
    | helsar på bakkane. 
    br
    | Helsar på gamle folk 
    br
    | med eit stridt liv 
    br
    | prenta i andletet. 
    br
    br
    | Dei seier: 
    br
    | Godt du kom heim. 
    br
    | Vi har tenkt på deg. 
    br
    br
    | Ein står forvirra og 
    br
    | høyrer dette. 
    br
    | Andletet framfor 
    br
    | er som ein vennleg hoggestabbe. 
    br
    br
    | Endeleg kjenner ein e
    br
    | in er heime for godt.  

  NdlaAudio(
    source="media/books/vesaas/Tarjei_Vesaas_-_Bakkane_heime.mp3"    
  )

  a(href='https://www.nb.no/items/f5b6300a509b5f0013a30f7ab4f9dc58?page=63&searchText=Bakkane heime' target='_blank') Bakkane heime

</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";
import NrkVideo from "@/components/NrkVideo";

export default {
  name: "Book",
  components: {
    NdlaAudio,
    NdlaVideo,
    NrkVideo,
    PageBook,
  },
};
</script>

<style lang="scss" scoped></style>
