<template lang="pug">
PageBook
  h3 Bakgrunnen for visa
  img.col.col6.right-image.mt5(src="./Olav_og_Kari_Bakgrunn_for_visa.jpg" alt="Kvinne og mann omfamnar kvarandre. Illustrasjon")

  p Folkevisa om Olav og Kari har røter attende til mellomalderen. Ho byggjer truleg på ei gammal fransk segn frå folkevandringstida.

  p Segna handlar om den frankiske prinsessa Klotilde, som i 526 e.Kr. blir gift med vestgotarkongen Amalarik. Ho er katolikk, mens Amalarik er arianar. Arianarane er kristne, men dei trur ikkje at Jesus er guddommeleg. Det gjer derimot katolikkane. Amalarik mishandlar Klotilde for trua hennar. Til sist sender ho ein blodflekket serk til bror sin, Childebert, som eit teikn på at ho vil hemne seg. Broren kjempar mot Amalarik og vinn. Så tek han med seg Klotilde, men ho døyr på veg tilbake til frankarriket.

  p Denne forteljinga var svært populær i Frankrike i mellomalderen, og ho spreidde seg til fleire land, mellom dei Noreg. Men som alltid når litteratur blir overført munnleg, endrar innhaldet seg over tid. På 1200- og 1300-talet var det knapt nokon som hugsa arianismen lenger, og den norske visa handlar no om motsetninga mellom kristen tru og heidenskap. I tillegg har balladen vorte ei forteljing om kjærleik og sjalusi.

  h3 Handlinga
  p Olav gjestar mor si for første gong på åtte år. Mora spør sonen korleis han liker kona si, og Olav fortel at han er svært lykkeleg med Kari. Da skuldar mora Kari for å vere trollkvinne og ha omgang med alvane (dei underjordiske). Olav avviser dette som løgn, men mora minner han om at ein son må tru mor si. Slik utnyttar ho respekten Olav pliktar å ha for henne som forelder. 

  p Olav reiser tilbake til Kari og legg fram skuldingane. Kari nektar for å vere trollkvinne, men no trur ikkje Olav på henne. Han er sint og mishandlar Kari. Til slutt angrar han på det han har gjort, men det er for seint. Kari seier til Olav at han skal sende den blodige serken hennar til mor hennar slik at mora kan vaske den rein. Deretter døyr ho.

  p Siste del av visa fortel korleis Kari kjem til himmelriket og blir teken imot av jomfru Maria. Maria byr Kari ein stol, ei handling som tyder på at Kari har fått martyrstatus. Det endar med at Kari går i forbønn for Olav og mor hans. Jomfru Maria svarar at Olav får komme til himmelriket, men ikkje mora. 

  h3 Konfliktane

  img.col.col6.right-image.mt5(src="./Olav_og_Kari_Konfliktene.jpg" alt="Kvinne og mann speler sjakk. I forgrunnen fleire musikarar. Illustrasjon")
  h5 Kristendom mot heidenskap
  p I denne balladen blir kristendom sett opp mot heidenskap. Mellomalderen er ei brytningstid for kristendommen i Noreg, og det er viktig å ta avstand frå alt som minner om heidenskap. Dette forklarer den sterke reaksjonen til Olav på det mora seier om Kari. Samstundes viser reaksjonen hans at han faktisk ser på dei underjordiske og på trolldom som ein realitet.
  h5 Kjærleik, sjalusi og maktkamp 
  p Det blir berre ymta om personkonflikten i visa. Likevel er det denne konflikten som driv handlinga framover. Kvifor har ikkje Olav besøkt mor si på åtte år? Kvifor kjem han åleine på besøk til henne? Og kvifor lyg mor til Olav og skuldar Kari for å vere trollkvinne? Visa fortel ikkje noko om motiva til personane, men det er godt mogleg at mora er fornærma og sjalu, og forholdet til svigerdottera er neppe særleg godt.

  h3 Kristne og heidenske førestellingar i visa

  h5 Vonde makter 
  p Vi finn kristne og heidenske førestellingar side om side i «Olav og Kari». I folketrua representerer for eksempel alvane farlege makter som trugar menneska. I mellomalderen er vonde ånder, trollmenn og trollkvinner slett ikkje berre fantasiskapningar for menneska.
  img.col.col4.left-image.mt5(src="./Olav_og_Kari_Jomfru_Maria.jpg" alt="Kvinne les i ei bok. Ei due flyg over ho. Illustrasjon")

  h5 Blodhemn og tilgiving 
  p Mens ættesamfunnet krev at urett skal hemnast, krev den kristne trua at ein skal tilgi fiendane sine. I «Olav og Kari» finn vi ei blanding av den gamle og den nye tenkjemåten.

  p Rett før Kari døyr, ber ho Olav sende den blodige serken hennar til mor hennar. I førkristen tid var dette eit teikn på at ein kravde blodhemn. Men når Kari kjem til himmelriket, ber ho jomfru Maria om tilgiving for både Olav og mor hans. Her står ho for ein tenkjemåte som er i tråd med den kristne trua.

  h5 Jomfru Maria 
  p Det er jomfru Maria som tek imot Kari i himmelen. Det tyder på at visa fann forma si før reformasjonen, for det er i den katolske kyrkja at Jesu mor blir dyrka som himmeldronning.

  h3 Balladesjangeren
  p Det finst mange slags folkeviser, for eksempel arbeidssongar, voggeviser, skillingsviser, skjemteviser, balladar og stev. «Olav og Kari» høyrer til dei folkevisene som vi kallar balladar.

  p Balladen var ein sjanger som frå 1200-talet og utover vart populær i heile Europa, også i Noreg. Vi reknar med at balladen opphavleg kjem frå Sør-Frankrike. Der kalla dei han «ballada» , som tyder å danse, og mange av dei europeiske balladane er danseviser. Vi veit ikkje sikkert om også dei norske balladane vart dansa til.

  p Eit viktig kjennemerke ved balladen er at han fortel ei historie. Vi kallar derfor balladen ein episk-lyrisk sjanger. Innhaldet er episk (forteljande), mens forma er lyrisk. Her finst enderim og rytme, og ei oppdeling i strofer som gjer at visa kan syngjast til ein fast melodi. Balladen har dessutan oftast eit omkved (refreng). Sjølve historia som balladen fortel, har til vanleg ein tragisk utgang. 

  img.col.col4.left-image.mt5(src="./Olav_og_Kari_Magnus_Brostrup_Landstad.jpg" alt="Svart kvitt bilete av mann med hornbriller. Portrett av Magnus Bostrup Landstad. Foto")
  p Heilt fram til 1800-talet vart balladane overførte munnleg i Noreg. Det er derfor vanskeleg å slå fast kor gamle dei balladane som er bevarte, verkeleg er. I første halvdel av 1800-talet samla Olea Crøger og Magnus Brostrup Landstad inn norske folkeviser og skreiv dei ned. Alt den gong var mange viser i ferd med å bli gløymde, så innsamlingsarbeidet skjedde i siste liten. I 1853 gav Landstad ut samlinga 
    me Norske Folkeviser
    | . 

  .clear
  h3 Ulike balladetypar 
  p På same måten som vi deler inn eventyr og segner i ulike grupper, skil vi også mellom ulike typar balladar:

  img.col.col6.right-image.mt5(src="./Olav_og_Kari_Ulike_balladetyper.jpg" alt="Mann som foldar hendene framfor ei kvinne. Ein hest er bunden til eit tre. Illustrasjon")
  
  h5 Riddarvisene
  p er den største gruppa. Her er det kvinnene som spelar hovudrolla, og kjærleik og sjalusi står sentralt. Men vi kan òg finne overnaturlege innslag i desse visene. Den mest kjende riddarvisa er «Bendik og Årolilja».

  h5 Legendeviser eller religiøse viser
  p er forteljingar der kristen tru og tankegang kjem fram. Det kan òg vere forteljingar om helgenar, som vart rekna som førebilete for vanlege folk. Konfliktane i legendevisene finn ei løysing som er i tråd med kristne krav og verdiar. «Olav og Kari» og «Draumkvedet» høyrer til denne gruppa.

  h5 Naturmytiske folkeviser
  p fortel om bergtaking og om folk som blir omskapte til bjørn, ulv og andre farlege dyr. Visene kan òg handle om korleis mennesket slåst mot slike lumske krefter, og korleis ein kan bli løyst frå trolldommen. «Villemann og Magnill» og «Olav Liljekrans» er naturmytiske folkeviser.

  figure.col.col5.right-image.mt5
    img(src="./Olav_og_Kari_Norsk_billedbog_for_boern.jpg" alt="Bokomslag som viser barn som leikar. Illustrasjon")
    figcaption Ei av dei første barnebøkene i Noreg (1888) inneheldt fleire dyre- og skjemteviser.

  h5 Kjempe- og trollviser
  p har mykje til felles med dei naturmytiske visene. Dei handlar oftast om menn i kamp mot kvarandre, eller i kamp med troll og risar. «Torekall» er eit døme på ei trollvise, mens «Roland og Magnus kongjen» er ei kjempevise.

  h5 Historiske folkeviser
  p er det ikkje så mange av. Desse visene gjer krav på å vere sanne, og det er personane meir enn den historiske ramma som er interessant. «Kong Håkons død» er ei slik historisk folkevise.

  h5 Dyre- og skjemteviser
  p er eventyr i strofeform. Dei gjer narr av balladesjangeren og er reine parodiar. «Tor Brynjulv og fluga» og «Reven og bonden» er eksempel på slike viser.

  NdlaAudio(source="media/books/olavogkari/04_kjerringa_med_staven.mp3" description="Kjerringa med staven")
    blockquote
      strong Kjerringa med staven 
      br
      br
      
      p
        | Kjerringa med staven 
        br
        | høgt oppi Hakadalen! 
        br
        | Åtte potter rømme,  
        br
        | fire merker smør, 
        br
        | såleis kinna Kari 
        br
        | Ola hadde før. 
        br
        | Kjerringa med staven. 
      
      p      
        | Kjerringa med sekken 
        br
        | hoppa over bekken. 
        br
        | Og så datt ho uti, 
        br
        | og så vart ho blaut, 
        br
        | og så gjekk ho heim att 
        br
        | og så åt ho graut. 
        br
        | Kjerringa med sekken. 
        br
      

      
      p
        | Kjerringa med sleiva, 
        br
        | sat høgt oppi kleiva. 
        br
        | Og så vart ho vare 
        br
        | Jutul-yten då: 
        br
        | «Jammen var det karar 
        br
        | før i verda òg!» 
        br
        | Kjerringa med sleiva. 
        br
      

      
      p
        | Kjerringa ho stridde, 
        br
        | så kom ein kar og fridde: 
        br
        | «Vil du vera kjerring, 
        br
        | skal eg vera mann; 
        br
        | vil du koke kaffe, 
        br
        | skal eg bera vann.» 
        br
        | Kjerringa ho stridde, 
        br
        | så kom ein kar og fridde. 
        br
      

      
      p
        | Sangeren synger «Kjerringa med kjeppen» i strofe to og «fyr» i stedet for «kar» i strofe fire. 
        br
        br
        | Sangeren har også sløyfa en strofe.  

      
      p
        | Kilde 
        br
        a(href="https://www.nynorsk.no/kjerringa-med-staven/" target="blank") Nynorsk kultursentrum. (u.å). Kjerringa med staven. 

        
  h3 Balladeforma

  h5 To- eller firelinja strofeform
  p Balladane har tolinja eller firelinja strofer og omkved (refreng). Den firelinja strofa har berre eitt refreng, som er ettersett. Her er eit eksempel frå visa «Bendik og Årolilja»: 

  em
    p
      | Bendik ri åt Sølondo
      br 
      | ville han skòa møy;
      br 
      | Han var ’kje lagje til att’e koma,
      br 
      | difyr so laut han døy.
      br 
      | – Årolilja, kvi søv’e du so lengje? 

  p Når strofa er tolinja, er det vanleg med to omkved, eitt etter kvar linje. Det første omkvedet kallar vi da mellomsleng og det andre ettersleng. Eit eksempel på denne typen omkved finn vi i folkevisa «Olav og Kari»:

  em
    p
      | Olav sat heime i åtte år,
      br 
      | – Trø meg inkje for nære
      br 
      | fyrr han ville si mo’eri sjå. 
      br 
      | – På vollen dansar mi jomfru. 

  h5 Omkvedet 
  p Omkvedet kan ha ulike funksjonar. Det kan for eksempel formidle ei stemning, eller det kan binde saman handlinga. I mange viser finn vi også omkved som nemner dans og dansing. Omkveda i «Olav og Kari» er eksempel på denne siste typen. 

  h5 Rim
  p Balladane har enderim (
      em møy – døy
      | ). Det er tilstrekkeleg med vokalsamklang (assonans), konsonantane kan vere ulike (
      em år – sjå, renn – heng
      | ). I dei firelinja strofene er det berre linjene 2 og 4 som rimar, linjene 1 og 3 er utan rim.

  h5 Dialogar
  p Dialogar er vanlege i balladane. I «Olav og Kari» finn vi samtalar både mellom Olav og mora og mellom Olav og Kari. Som i eventyra er det alltid berre to personar som snakkar saman (totalslova). Dialogane kastar lys over konfliktane og aukar spenninga.

  h5 Parallellstrofer
  p Eit anna særtrekk ved balladane er parallellstrofer, det vil seie gjentakingar med ein aldri så liten variasjon. Når mora spør Olav korleis han liker kona si, svarar han: 

  em
    p
      | Sosso likar eg gifta mi,
      br 
      | som eg drikk’e bå’ mjø’ og vin.
      br 
      | Sosso likar eg gifta god, 
      br 
      | som kvòr den dagjen å drikke jol.

  p Parallellstrofer gjer det mellom anna lettare for tilhøyrarane å få med seg handlinga.
  
  h5 Faste vendingar
  p Balladetekstane inneheld mange faste poetiske vendingar som vi lett kan kjenne att. Slike vendingar gjer det òg lettare å hugse teksten. For eksempel finn vi faste skildrande adjektiv: «det raude gull», «stolt Margjit». 

  h3 Stev

  p Eit stev er eit einstrofa dikt som blir sunge. Stev kan formidle livsvisdom eller ei stemning. Dei kan òg skildre menneske, dyr eller natur. Eller dei kan vere humoristiske og litt på kanten.

  h5 Gammalstev og nystev 
  p Det finst to slags stevstrofer. Begge har fire verselinjer, men rimmønsteret er ulikt. Gammalstevet er bygd opp slik at linjene 2 og 4 rimar, mens linjene 1 og 3 ikkje har rim:

  NdlaAudio(source="media/books/olavogkari/03_gammelstev.mp3" description="Gammalstev")

  em
    p
      | Hanen stend på stabburshella
      br 
      | bonden gjeve honnom konn.
      br 
      | Rakkin skvakkar i berg o’ nord
      br 
      | og hjuringen blæs i honn.

  Nystevet omfattar to parrim:

  em
    p
      | Å vil du hava meg til kveda?
      br 
      | Det skal eg gjere med største gleda.
      br 
      | Og eg skal kveda så vent fyr deg
      br 
      | At du skal gløyma deg sjølv og meg.

  figure.col.col6.right-image.mt5
    img(src="./Olav_og_Kari_Loft_i_Setesdal.jpg" alt="Kvinne og mann i tradisjonelle klede framfor eit lafta stabbur. Foto")
    figcaption Loft i Setesdal fotografert av Axel Lindahl kring 1890

  h5 Ein munnleg tradisjon
  p Å lage og improvisere stev har vore ein levande tradisjon i somme landsdelar heilt fram til vår tid. Særleg i Vest-Telemark og i Setesdal er dette ein tradisjon som framleis lever. Stevet blir nytta i ulike sosiale samanhengar. Når folk kjem saman til vennelag eller til ei veitsle (eit gjestebod), er det vanleg å kvede eller å stevjast. (Det heiter å 
    em kvede 
    | eit stev, men 
    em å stevjast 
    | når det er fleire som kved til kvarandre.) 
    
  h5 Ulik form – ulikt innhald 
  p Hos setesdølane er det ei oppfatning at gamlesteva er alvorsame og meir lyriske i forma. Nysteva er derimot friskare både i innhald og form og kan vere meir direkte i uttrykksmåten. Her er det meir rom for å improvisere.

  .clear
</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";

export default {
  name: "Book",
  components: {
    NdlaAudio,
    NdlaVideo,
    PageBook,
  },
};
</script>

<style lang="scss" scoped></style>
