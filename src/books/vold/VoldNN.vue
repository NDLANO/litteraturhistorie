<template lang="pug">
PageBook
  h3 Ein fornyar av norsk lyrikk

  figure.col.col4.left-image.mt5
    img(src='./vold_Portrett1.jpg' alt='')
    figcaption Diktaren Jan Erik Vold. Foto: Olav Olsen / Aftenposten / Scanpix

  p Jan Erik Vold (1939– ) er fødd i Oslo, men har i store delar av det vaksne livet sitt budd i Stockholm. Bustaden har likevel ikkje hindra han i å delta i den norske samfunnsdebatten. Gjennom heile forfattarskapen sin har han vore ei kritisk røyst. Vietnamkrigen, politivald, utviklinga av det norske sosialdemokratiet, høgredreiinga i landet og byutviklinga i Oslo er tema som har provosert og forarga både lyrikaren og debattanten Vold. Særleg kjend er han for engasjementet for å ta vare på gamle Bislett stadion og trikken i Oslo. Som forfattar har han leika med, og utfordra, oppfatninga av kva ein kan dikte om, og korleis ein kan skrive eit dikt. 

  NrkVideo(id="3636")

  h3 Mellom speil og speil

  figure.col.col6.right-image.mt5
    img(src='./vold_Mellom_speil_og_speil1.jpg' alt='')
    figcaption Jan Erik Vold mottek Tarjei Vesaas’ debutantpris i 1965. Foto: NTB / Scanpix

  p Jan Erik Vold er ein svært produktiv forfattar. Som lyrikar debuterte han i 1965 med diktsamlinga mellom speil og speil, ei diktsamling han fekk Tarjei Vesaas’ debutantpris for. Eit gjennomgåande tema i denne samlinga er at mennesket er innesperra i språket og tviler på om verda der ute eksisterer. Dikta er til tider klaustrofobiske. Den einaste redninga er kjærleiken til «den andre» – ein venn, ein elska person.

  p I 1966 kom diktsamlinga HEKT. Mange av dikta har eit konkret og kvardagsleg motiv, dei er knappe, språket er talemålsnært, og forfattaren er merksam på det grafiske oppsettet av dikta. I Blikket (1966) er eksperimenteringa med det grafiske oppsettet gjord til ei hovudsak.

  p I 1967 gav Vold ut si første prosabok, frå rom til rom SAD. Tekstane varslar ein ny modernisme, også i prosaen. Vold leikar og eksperimenterer, han skriv om tinga vi omgir oss med, og om menneske som prøver å orientere seg i ei verd «i tingenes vold». Denne kortprosaen fører han vidare i BusteR brenneR (1976).

  p Diktsamlingar som spor, snø (1970), Bok 8: LIV (1973), S (1978) og sirkel sirkel (1979) er tydeleg inspirerte både av haikudikting – ei tradisjonell japansk diktform – og zenbuddhisme. Dikta er no korte og enkle i forma, nesten meditative i utforming. Vold krinsar her rundt omgrep som «ingenting» og «intet» – og andre omgrep som gir assosiasjonar til austleg filosofi og religion.

  h3 Mor Godhjertas glade versjon. Ja
  p 
    strong «trikkeskinnene, de binder ikke byen fast»

  figure.col.col6.right-image.mt5
    img(src='./vold_Portrett2.jpg' alt='')
    figcaption Diktaren Jan Erik Vold og Briskebytrikken i 1975.  Foto: Stig Næss / VG / Scanpix

  p Med Mor Godhjertas glade versjon. Ja (1968) fekk Jan Erik Vold ei større gruppe lesarar enn dei fleste poetar kan drøyme om. Med over 20 000 selde bøker har samlinga treft eit stort publikum. Det er også her mange av dei mest kjende dikta til Vold står, for eksempel «Trikkeskinnediktet», «Funny», «Tale for loffen» og «Bildet stanser på Barkåker-diktet». Dikta er prega av leikelyst, overskott og openheit.

  p Samlinga har eit sjølvbiografisk preg. Det lyriske eg-et i samlinga er Jan Erik Vold. Han skriv om byen og bydelen han elskar – Oslo og Briskeby. Han namngir venner og kjende; Kjell (Askildsen), Halldis og Tarjei (Vesaas) og Georg (Johannesen) – og gir opp adressene og telefonnummera deira. Poeten nektar seg lite, da idealet er å skape eit truverdig og autentisk miljø.

  p Vold skriv også om kvinner han har møtt, bøker han har lest, reiser han har gjort, og han skriv om døden. Og ikkje minst – han skriv om loffen, trikken, vondt i ryggen, vinmonopolet, ein morgondukkert – ja, om det konkrete og nære livet i all si sanselege prakt. Det heile kan verke kvardagsleg, nesten barnleg konkret – men innimellom sparkar han til pengefolk og politikarmakt. Særlig kritisk er han til byutviklinga i Oslo.

  p Fleire av dikta til Vold er metapoetiske, det vil seie at diktet tematiserer dikteprosessen. I diktet «Min nye blå dyne» skriv han:

  blockquote
    | Min nye blå dyne 
    br
    | fortjener et dikt ja 
    br
    | så varm så stor 
    br
    | så lyseblå (…) 

  p Opninga på «Trikkeskinnediktet» kan lesast som ein poetikk, det vil seie ein teori om korleis ein bør skrive dikt. Diktaren går ut, ut i verda, observerer, deltek – ja, lever – og skriv om livet som blir levd:

  blockquote
    | Tenkte jeg skulle skrive et dikt 
    br
    | om trikkeskinner. 
    br
    | Engang begynte jeg på ett: 
    br
    | Byen ligger bundet 
    br
    | i sitt nett av trikkeskinner
    br
    | – kom ikke lenger. 
    br
    | Gå ut og se på trikkeskinnene, de binder ikke 
    br
    | byen fast, de ligger nedfelt i gaten 
    br
    | med brostein solidarisk på begge sider, gå ut. 

  NdlaAudio(
    source="media/books/vold/Vold_trikkeskinnediktetdiktet.mp3"
    description="Trikkeskinnediktet"
    )

  h3 Språk og form
  p Diktsamlinga er delt inn i seks delar. Kvar del inneheld frå sju til 32 dikt. Vold bruker svært sjeldan fast rim og rytme; han varierer mellom å skrive korte dikt i fri form, dikt med to og to eller fire og fire verselinjer i kvar strofe, og lange – nærmast prosaaktige og forteljande parti. Språket er munnleg og lite høgstemt. Og med unntak av den delen som blir kalla Byen H, er tekstane veldig konkrete og inneheld få bilete som krev tolking. I fleire av dikta blir lesaren presentert for fleire versjonar, og forfattaren reviderer sitt eige dikt i diktet. Eit eksempel er «Tale for loffen»:

  blockquote
    | Jeg vil holde en tale 
    br
    | for de tykke og smale – nei 
    br
    | det vil jeg ikke, jeg vil snakke 
    br
    | om loffen, vår alles venn i brødveien (…). 

  h3 Mor Godhjertas glade versjon – ikkje den triste …
  p På første side i diktsamlinga står det skrive «Til mor fra Jan Erik», med handskrift, noko som gjer at lesaren i første omgang kan få assosiasjonar til at dette er ei gåve frå Jan Erik til mora. Ein nærliggjande tanke er da også at det er mor hans som er Mor Godhjerta. Kva tyder det da at dette er hennar glade versjon – og ikkje den triste?

  p Ved fleire høve har Vold uttrykt at diktsamlinga i stor grad handlar om faren hans, som døyde året før diktsamlinga kom ut. Er dette ein glad versjon, meint for trøyst? Ein versjon som viser at livet er mangfaldig og rikt? I alle fall – indirekte seier tittelen noko om at det finst ein annan versjon også, men dette er altså den glade versjonen. 

  h3 Døden, kjærleiken og pengemakta
  
  figure.col.col12
    img(src='./vold_Portrett3.jpg' alt='')
    figcaption Jan Erik Vold med diktsamlinga «Tolv meditasjoner».  Foto: Bjørn Aslaksen / VG / Scanpix

  p På 80-talet syner Vold seg som ein meir «moden» forfattar, oppteken av sentrallyriske emne som kjærleik, det forgjengelege, sorg og sakn. Sorgen. Sangen. Veien (1987) inneheld også politiske dikt. Vold er kritisk til pengemakt, maktpersonar og autoritære regime. I Elg (1989), som er ei samling med tidlegare skrivne tekstar gitt ut på plate eller trykt i aviser, ser ein meir av den politisk og sosialt engasjerte Vold. Her skriv han om politivald, hushaiar og Oslo byråd.

  p Den meir samfunnsengasjerte diktaren ser vi meir av på 90-talet. IKKE. Skillingstrykk fra nittitallet (1993) og Kalenderdikt (1995) inneheld mange politiske og samtidssatiriske dikt. En sirkel is (1994) er tekstar Jan Erik Vold skreiv til Norges Skøyteforbunds hundreårsjubileum i 1993, som i utvida versjon er gitte ut som ei lyrikksamling. I dei siste diktsamlingane hans, Tolv meditasjoner (2002), Drømmemakeren sa (2004) og Diktet minner om verden (2005) finn ein både politiske dikt, eksistensielle dikt og dikt om den konkrete og nære kvardagen og røyndommen vår.

  h3 Her. Her i denne verden 
  
  p Vold er kjent som ein særeigen essayist. I ulike tekstar om eigen og andres litteratur har han vore med å setje preg på norsk litteraturhistorie. I perioden 1970– 74 var han medredaktør for litteraturtidsskriftet Vinduet. Vold har mellom anna gjendikta forfattarar som Tomas Tranströmer, Samuel Beckett og Bob Dylan. I tillegg har han skrive bøker om forfattarar som Gunvor Hofmo, Cornelis Vreeswijk, Olav H. Hauge og Johan Borgen, og han har samla og redigert tekstar av forfattarar som har vore i ferd med å bli gløymde. For arbeid som formidlar av andres tekstar vart han utnemnd til æresdoktor ved Universitetet i Oslo i 2000.

  p Både som forfattar, litteraturformidlar og samfunnsdebattant har Vold ei karakteristisk og lett gjenkjenneleg røyst – alltid trufast mot tanken om at ein forfattar er eit menneske som er engasjert i verda. Det er ikkje noko tilfelle at ei essaysamling av Vold frå 1984 fekk tittelen Her. Her i denne verden (1984).

  p Han har skrive dikt om USA og Israel, komme med kritiske utsegner om norsk politikk – og norske politiske parti – og han har vore kritisk til korleis Noreg behandla jødane under andre verdskrigen. Politisk har han heile tida stått på venstresida, og han har kjempa mot byråkrati og maktelite.

  h3 Enkelt og kvardagsleg
  p Da Vold i 1968 gav ut Mor Godhjertas glade versjon. Ja var han ein del av den såkalla Profil-krinsen. Profil var eit litteraturtidsskrift som vart gitt ut av ei gruppe samfunnskritiske og radikale forfattarar og studentar ved Universitetet i Oslo frå midten av 1960-talet. Saman med andre Profil-forfattarar som Dag Solstad (1941– ), Espen Haavardsholm (1945– ), Liv Køltzow (1945– ) og Einar Økland (1940– ) var Vold med på å fornye synet på korleis litteratur skulle skrivast og kva han skal handle om.

  figure.col.col12
    img(src='./vold_NRK1.jpg' alt='')
    figcaption Profil-forfattarane i tv-studio. Du kan lære meir om Jan Erik Vold og denne tida på NRK Skole

  p Felles for Vold og dei andre lyrikarane i Profil-krinsen var opposisjonen deira mot den tradisjonelle etterkrigsmodernismen. Dei meinte han var for innovervend og alvorleg, og tyngd av komplekse symbol og metaforar. Lyrikk skal ikkje vere for «eliten», hevda dei, men for folk flest. Og diktaren er ikkje eit visjonært geni, men eit menneske som er engasjert i det samfunnet han eller ho er ein del av.

  p Vold og dei andre Profil-forfattarane ønskte seg, og lanserte, ei ny form for modernisme – Profil-modernismen eller nyenkel dikting. Formmessig var dei inspirerte av mellom anna den strammeog ordknappe forma til haiku-dikta. I tema og motiv var dei påverka av eksistensialismen. Grunntanken om at det vi har, er livet her og no, utan forsikringar om eit evig liv etter dette, skapte dikt med kvardagslege og konkrete motiv. Språkleg lét dei seg inspirere av kvardagsspråk, munnleg sjargong, poptekstar og reklamespråk.
  
  h3 Tinga rundt deg – ikkje sorga inni deg
  p Vold skreiv dikt om trikkeskinner og loff, der lesaren ikkje må leite etter ei djupare meining bak dei språklege bileta i diktet. Faktisk treng ikkje eit dikt innehalde språklege bilete i det heile. Skriv ein ein «Tale for loffen», kan diktet faktisk handle om loffen – og korleis han luktar og smakar. Vold skjønnmålar eller opphøgjer ikkje røyndommen. Han skriv om røyndommen på ein jordnær og realistisk måte, slik han artar seg for dei fleste av oss.

  p Vold er kritisk til den tradisjonelle eg-dyrkinga i lyrikken. Han har sjølv sagt at han meiner lyrikarar bør interessere seg meir for tinga rundt seg enn for sorga inni seg. Eg-et er likevel tydeleg til stades også i mange av dikta til Vold, men da som observatør av tilsynelatande ganske trivielle motiv rundt han. 
  
  h3 Konkret poesi eller figurdikt

  img.col.col6.right-image.mt5(src='./vold_Figurdikt1.jpg' alt='')

  p Konkret poesi eller figurdikt er ei retning innanfor lyrikken som kom til Noreg med Profil-forfattarane. Her er dei typografiske kvalitetane ved diktet like sentrale som meininga i orda – ja, typografien er meiningsberande for diktet. Eit eksempel er Volds diktsamling 
    a(href=' https://urn.nb.no/URN:NBN:no-nb_digibok_2007052304008' target='_blank') Mellom speil og speil
    | &nbsp;(1965). Her finn ein eit dikt som grafisk speglar seg i seg sjølv, og eit som er sett opp som eit yin og yang-symbol. I begge dikta er forma meiningsberande, forma tyder noko for tematikken i diktet.

  .clear

  h3 Jazz & poetry
  p I den nyenkle lyrikken ligg vekta i mindre grad på dei språklege bileta, og i større grad på dei klanglege og formelle sidene ved diktet. Vold leikar med lydar og ordklangar, og vektlegginga av rytmen, klangen og musikaliteten i diktet har ført til at mange av Volds dikt eignar seg godt til munnleg framføring.

  figure.col.col12
    img(src='./vold_Jazz_and_poetry.jpg' alt='')
    figcaption På Notodden bluesfestival med musikaren Kåre Virud.  Foto: Alf Øystein Støtvig / VG / Scanpix

  p Forfattaren er sjølv ein framifrå formidlar av eigen, og andres, lyrikk gjennom opplesingar eller framføring av dikt akkompagnert av musikk. Han har mellom anna samarbeidd med saksofonisten Jan Garbarek (1947– ). Med dette samarbeidet innførte han sjangeren jazz & poetry – jazz og poesi – i Noreg. Briskeby blues (1969) og ingentings bjeller (1977) er kritikarroste album der Vold samarbeider med nettopp Garbarek. Vold har også samarbeidd med trompetisten Chet Baker (1929–1988) og pianisten Egil Kapstad (1940–2017).

</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";
import NrkVideo from "@/components/NrkVideo";

export default {
  name: "Book",
  components: {
    NdlaAudio,
    NdlaVideo,
    NrkVideo,
    PageBook,
  },
};
</script>

<style lang="scss" scoped></style>
