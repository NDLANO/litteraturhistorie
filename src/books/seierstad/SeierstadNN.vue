<template lang="pug">
PageBook
  h3 Å krysse grenser – mellom fakta og fiksjon

  figure.col.col6.right-image.mt5
    img(src='./seierstad_Portrett1.jpg' alt='Portrett av kvinne i svart og hvitt. Ansiktet i profil er plassert i øvre høgre biletkant. Foto')
    figcaption Forfatteren Åsne Seierstad  Foto: Luca Kleve-Ruud /  Samfoto Dagsavisen / Scanpix

  p Åsne Seierstads bok 
    em Bokhandleren i Kabul 
    | (2002) er ei mykje lesen og omtalt bok. Ho har seld i 250 000 eksemplar berre i Noreg. Boka er omsett til 40 språk, og ho låg i over 40 veker på bestseljarlista til The New York Times. Boka er også på fleire måtar omstridd. 
    em Bokhandleren i Kabul 
    | er ei dei mange bøkene i samtida som kryssar grenser mellom fakta og fiksjon, levd liv og dikta røyndom. Seierstad skriv om verkelege menneske og hendingar – i eit språk som nærmar seg skjønnlitteraturen.

  p Dette skapte furore. Kor går grensene mellom to grunnleggjande menneskerettslege prinsipp – ytringsfridom og vern mot krenkingar? Den verkelege bokhandlaren i Kabul gjekk til rettssak, ein sak forfattaren og forlaget tapte i 2010. Dommen vart rett nok omgjord av lagmannsretten i 2011.

  p I 2013 gav Seierstad ut boka 
    em En av oss 
    | om 22. juli og Anders Behring Breivik. I denne boka går ho tett inn på sentrale personar i familien og omgangskrinsen til Breivik. Også denne boka vart kritisert av kjelder som meinte seg feilsiterte og misbrukte av forfattaren.

  figure.col.col12
    img(src='./Bokhandleren-i-Kabul_Bilde-av-Shah-Mohammad-Rais-i-forste-avsnitt.jpg' alt='Skalla mann med bart held fram ei bok med tittelen vendt mot fotografen. Foto')
    figcaption Shah Mohammad Rais, den verkelege bokhandlaren i Kabul, på Gardermoen på veg til rettssak mot forfattaren. Foto: Thomas Björnflaten / TT / Scanpix

  .clear

  h3 Krigen og krigslagnadene

  figure.col.col6.right-image.mt5
    img(src='./seierstad_Bokhandleren_i_Kabul2.jpg' alt='To kvinner handhelsar. Den eine kvinna held eit trofe i venstre hand. Foto')
    figcaption Åsne Seierstad mottek Bokhandlerprisen for 2002 for boka «Bokhandleren i Kabul». Kulturminister Valgerd Svarstad Haugland gratulerer. Foto: Terje Bendiksby / NTB / Scanpix

  p Åsne Seierstad (1970– ) er journalist og forfattar. Ho er utdanna ved Universitetet i Oslo og har studert faga idéhistorie, spansk og russisk. Seierstad har jobba som journalist i Arbeidarbladet og var stasjonert i Russland frå 1993 til 1996 og i Kina i 1997. Mest kjend er ho nok som journalist for NRK Dagsrevyen der ho har dekt ulike krigar – mellom anna i Kosovo, Afghanistan og Irak.

  p I tillegg til å rapportere som journalist har Seierstad skrive fleire sakprosaverk om erfaringane sine frå – og opplevingane i – krigsherja område. Dei 14 portretta i 
    em Med ryggen mot verden: Portretter fra Serbia 
    | (2000) – er portrett av menneske frå ei omstridd folkegruppe under krigen i det tidlegare Jugoslavia. Lagnadene blir følgde vidare i oppfølgjaren 
    em Med ryggen mot verden – fremdeles 
    | (2005). 
    em Hundre og én dag 
    | (2003) er ei reportasjebok frå Irak. Seierstad var i landet då USA gjekk til åtak i 2003. Ho skriv om det som skjedde før, under og rett etter invasjonen. I De krenkede – 
    em Fortellinger fra Tsjetsjenia 
    | (2007) er det krigslagnadar frå Tsjetsjenia Seierstad skriv om.

  p Seierstad har vunne fleire prisar for det modige arbeidet ho gjer som journalist og forfattar, mellom anna Fritt Ords Honnør (2001), Bokhandlerprisen (2002) og svenske Årets Frihetspenna (2010). I grunngivinga for tildelinga av den siste prisen står det at ho får prisen for si «grunnleggjande og urokkelege tru på trykkje- og ytringsfridomen».

  h3 Bokhandleren i Kabul – eit familiedrama

  figure.col.col6.right-image.mt5
    img(src='./seierstad_Bokhandleren_i_Kabul3.jpg' alt='Mann med flippskjegg og bart sit i ein stol omgitt av hyller med bøker. Foto')
    figcaption Shah Mohammad Rais i bokhandelen sin i Kabul. Foto: Tor Arne Andreassen / Aftenposten / Scanpix

  p Taliban, ei radikal islamistisk rørsle, styrte Afghanistan med jernhand i perioden 1996 til 2001. Etter terroråtaket 11. september 2001 invaderte amerikanske og britiske styrkar landet, og Taliban-regimet mista makta vinteren 2001. Våren etter bur Åsne Seierstad hos ein bokhandlar og familien hans, som ho i boka kallar Khan, i Kabul. Familien består av bokhandlaren sjølv – kalla Sultan Khan – dei to konene hans, barna deira, Sultans systrer, broren, mora og nokre fetrar.

  p Seierstad skildrar eit Afghanistan, og ein familie, i ein overgangsperiode – i ein bokstaveleg talt ny vår. For gradvis blir no Afghanistan modernisert. Den strenge kontrollen, frå tida før og under Talibantida, blir mjuka opp. Seierstad følgjer familien i kvardagen: i bryllaup, på skulen og i hammamen – det offentlege badet. Ho følgjer Sultan Khan på forretningsreisene hans, og sonen hans på ei pilegrimsreise.

  p Det er eit brutalt og herja samfunn Seierstad skriv om. Forfattaren tek somme tilbakeblikk til tida da landet var okkupert av Sovjetunionen, og til tida under Mujahedins makt. Mujahedin var islamistiske motstandsrørsler som i kampen mot Sovjet vart støtta av USA. Men mest av alt er landet i 2002 prega av tida under Taliban. Krig, dødsstraff, pisking og steining – stadige truslar og redsler under skiftande fiendebilete og alliansar – har prega Afghanistans historie og folk.

  figure.col.col6.right-image.mt5
    img(src='./seierstad_Bokhandleren_i_Kabul4.jpg' alt='Gate med bokhandel. Framffor butikken bord og stolar og ein parasoll. Foto')
    figcaption Butikken til bok-handlaren  i Kabul.  Foto: Tor Arne  Andreassen  / Aftenposten / Scanpix
    
  p Men først og fremst handlar boka om kvardagen til familien Khan heime i leilegheita i Kabul. Familien Khan er ingen typisk afghansk familie. Familien tilhøyrer det ein kan kalle ein middelklasse i eit land som elles er prega av store skilnader mellom rike og fattige – dei fleste afghanarar er fattige analfabetar. Familien Khan er relativt velståande, og fleire i familien har utdanning. Seierstad skriv sjølv at årsaka til at ho valde denne familien, er at han inspirerte henne. Familien gjorde også forteljinga mogleg gjennom at dei tok imot henne og lét henne få leve tett innpå seg. Dette gav forfattaren eit unikt innblikk i kvardagen og røyndommen til familien.

  p Men i tillegg til å late seg inspirere har Seierstad som frigjord vestleg kvinne også late seg provosere i møtet med eit undertrykkjande kvinnesyn. Afghanske kvinner lever som offer i ei verd der menn har all makt. Også i samfunnet elles, og i lovverket, blir kjønna behandla ulikt. Da for eksempel overhovudet i familien, Sultan Khan, ønskte seg ei kone til – ei ung og vakker ei – måtte den første kona hans akseptere å dele heim med rivalen sin.

  h3 «Ei litterær form»

  figure.col.col6.right-image.mt5
    img(src='./seierstad_Bokhandleren_i_Kabul5.jpg' alt='Mann omgitt av familie med barn i ulike aldre. To kvinner held kvart sitt barn. Foto')
    figcaption Shah Mohammad Rais med familien i Kabul.  Foto: Kjell Odegard / TT / Scanpix
    
  p Researchmetoden Seierstad har brukt, kan kallast «deltakande observerande intervju» – ein metode som gir grundig innblikk i – og innsikt i – tankane og kjenslene til intervjuobjektet. Seierstad har levd tett på, observert og delteke i liva til og intervjua medlemmene i familien Khan. Deretter har ho valt å skrive forteljinga i det ho omtaler som ei 
    em litterær form 
    | som blandar element frå både sakprosaen og skjønnlitteraturen, fakta og fiksjon. Dette kan kallast ein 
    em faksjonstekst
    | . Litt forenkla kan ein seie at innhaldet i 
    em Bokhandleren i Kabul 
    | er basert på fakta. Den språklege utforminga, vinkling og komposisjon, er derimot prega av skjønnlitterære grep.

  p I forordet gjer forfattaren greie for prosjektet sitt, så trekkjer ho seg tilbake frå forteljinga. Ein kan seie at boka har ein 
    em allvitande 
    | forteljar, med vekslande synsvinkel. Forfattaren lèt personane sjølve fortelje historiene sine, men forteljarrøyst og synsvinkel varierer frå kapittel til kapittel. Tankar og kjensler blir ofte formidla i form av indre monologar. «Hun savner Sultan forferdelig når han er borte. De andre i familien er ikke så hyggelige mot henne når mannen ikke er der», tenkjer for eksempel den yngste kona.

  h3 Å konstruere røyndom
  p Det Seierstad gjer, å krysse grenser mellom fakta- og fiksjonstekst, er typisk for mange tekstar, i ulike medium, i samtida. I reality-tv blir røyndommen arrangert – vi kan snakke om ein konstruert røyndom eller pseudorøyndom. Den prislønte amerikanske regissøren Michael Moore (1954– ) regisserer også røyndommen, med eit stramt og klart politisk forteljargrep, i dokumentarfilmane sine 
    em Bowling for Columbine 
    | (2002) og 
    em Fahrenheit 9/11 
    | (2004). Og Karl Ove Knausgård har skapt debatt med romanane sine – da verkelege personar har kritisert han fordi dei opplever at dei har vorte karakterar i fiksjonsuniverset hans. Seierstad sjølv er inspirert av den polske journalisten Ryszard Kapuściński (1932–2007), som i reportasjebøkene sine skriv personleg, og i utstrekt grad bruker litterære grep og verkemiddel.

  p To utfordringar oppstår som følgje av Seierstads sjangerval – eller sjangerblanding. For det første: Er teksten truverdig? Når ho går «inn i» hovudet på karakterane sine, kan vi stole på at ho har klart å gjengi akkurat det dei har tenkt og følt? For det andre: Kva etiske implikasjonar har ei slik sjangerblanding? Kor går grensa for 
    em kva 
    | ein kan skrive om? Og 
    em korleis 
    | kan ein skrive om reelle personar og verkelege hendingar? 

  p Åsne Seierstad fortel frå eit av kapitla i «Bokhandleren i Kabul»

  NrkVideo(id="3427c759-9a7b-4f20-9989-9f5358df743e")

</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";
import NrkVideo from "@/components/NrkVideo";

export default {
  name: "Book",
  components: {
    NdlaAudio,
    NdlaVideo,
    NrkVideo,
    PageBook,
  },
};
</script>

<style lang="scss" scoped></style>
