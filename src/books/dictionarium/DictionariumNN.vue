<template lang="pug">
PageBook(:showAuthor="false")
  h3 Den første norske ordboka
  
  img.col.col4.left-image(src="./Den_Norske_Dictionarium_Den_første_norske_ordboka.jpg" alt="")
  p Det finst ei rad skriftlege oppteikningar av norske ord og vendingar på 1600-talet. Eit av formåla med desse glosebøkene var å hjelpe danske embetsmenn til å forstå norske dialektar. På 1600-talet er nemleg dei fleste embetsmennene i Noreg danske. Dei skriv og snakkar dansk, men dei lever i eit samfunn der folk flest snakkar norsk, og må derfor lære seg å forstå norske ord og uttrykk.

  p På 1600-talet finn vi også ei aukande interesse for folkespråka rundt om i Europa. I Noreg lagar somme samlingar over særnorske ord, og dei har eit klart ønske om å vise at norsk er noko anna enn dansk. Ein av dei er Christen Jensson, sokneprest i Askvoll i Sunnfjord.

  p I 1646 får Jensson trykt ei ordsamling som han kallar Den norske Dictionarium eller Glosebog. Boka inneheld rundt 850 norske oppslagsord. Dei fleste av desse orda plukka Jensson opp frå daglegtalen i heimbygda Askvoll. Sjølv seier han at han også har brukt «adskillige gamle norske Bøger» som kjelder for ordboka si.

  p Den norske Dictionarium eller Glosebog er den første trykte ordboka i sitt slag i dei nordiske landa. Boka blir seinare inspirasjonskjelde både for Erik Pontoppidan den yngre, med Glossarium Norvegicum (1749), og for Ivar Aasens Ordbog over det norske Folkesprog (1850).

  h3 Prest, språkforskar og folkeminnesamlar
  p Christen Jensson er truleg fødd kring 1610 i Askvoll i Sunnfjord. Far hans, Jens Mauritsson, var dansk og sokneprest i bygda. Ut frå det Jensson skriv i forordet til ordsamlinga si, kjenner han seg sjølv som nordmann i sinn og skinn. Han blir send til katedralskolen i Bergen, og derifrå går ferda vidare til København og teologistudium ved universitetet.

  img.col.col4.right-image(src="./Den_Norske_Dictionarium_Gravstein.jpg" alt="")
  p Etter studia etterfølgde Jensson far sin som sokneprest i Askvoll, ei stilling han har resten av livet. Det hender at han tek seg ein tår for tørsten, og i 1643 blir han rapportert til biskopen for drukkenskap og slagsmål. Han blir ikkje dømd, men somme meiner at han som straff har måtta omsetje ei tysk lærebok i teologi til dansk.

  p Den norske Dictionarium eller Glosebog er Jenssons mest kjende verk. Boka viser at han er oppteken av både kultur og natur, og godt kjend med alt som rører seg i heimbygda. Innimellom tek han med humoristiske stubbar om dyr og menneske.

  p Jonsokdagen 1653 døyr han i ei drukningsulykke på veg heim frå kyrkja. På kyrkjegarden i Askvoll står ein minnestein med årstalet 1653 inngravert.

  h3 Norske ord i dansk drakt
  p Christen Jensson er truleg fødd i Noreg, og han rekna seg som nordmann. I forordet skriv han at han tileignar arbeidet sitt til «alle gode Norbagger som ere mine kiere Landmænd». Men språket han bruker i innleiinga, er dansk kansellispråk med innslag av latin: 

  blockquote DEt er en allmindelig / oc lofflig Sedvane / at naar nogen skriffuer noget / som skal komme til Liuset / enten det som de haffuer componeret, oc tilhobe samlet aff andre deris Skrifter / eller Tungemaal transfereret, at de da same deris Arbejde / oc Skrift ville dedicere oc tilskriffue nogle ypperlige Mænd / oc det for den Aarsags skyld / at samme deris Arbeyde / skal formedelst saadanne høye Personers Nafn / bliffue handthefvit / oc forsuarit / imod andre vrange Dommere / oc Wvenner: Fordi saa / her nu udi denne sidste Verdsens onde Tjd gaar det alt for megit til / som det gamle Ordsprog lyder: Nihil tutttm à calumniatoris morsu. Det er / Der er intet saa fuldkomen giort / at det kand være sickert oc trygt / for Spotteres Munde. En liden Bog vdi huilcken kortelig er forfattet / adskellige Norske Gloser / oc daglige Tale / Fiskes Fuglis oc Diurs vnderlige Natur oc Naffne / sampt adskillige Ordsprog. Som Alphabeticé effterfølger.


  img.col.col6.left-image(src="./Den_Norske_Dictionarium_Utdrag.jpg" alt="")
  p Den norske Dictionarium eller Glosebog var trykt i København. Det kan vere årsaka til at også oppslagsorda med norsk daglegtale har fått dansk skrivemåte. Dei danske boktrykkjarane har ganske sikkert slite med å stave dei ukjende orda. Men forfattaren sjølv har heller ikkje hatt noko norsk skriftspråk å stø seg til, for eit slikt språk finst ikkje på 1600-talet. Men vi får i alle fall nokre interessante glimt inn i norsk kvardag og kultur på denne tida.

  p
    strong A 
    | (utdrag)
  p
    strong Affkommin
    | / kaldis den / som i en Langvarig Siugdom er vdmartret / oc har mist sine kraffter.
  p  
    strong Aafæt 
    | er feyl paa en Ting. Sive naar det icke gaar ret til. 
  p
    strong Afdags 
    | beel kaldis / naar Dag oc Nat skilles ad. 
  p
    strong Agn 
    | kaldis den mad / som mand tager aff Skelfisk / fersk Sild / Mand setter paa en Fiske krog / at Fiske med. Oc holdis fersk Sild for det beste agn. 
  p
    strong Agne 
    | kaldis de skielle / som dryfftis aff nytersket Korn.
  p
    strong Agnhald 
    | kaldis den skarpe Oed / som staar i Bugten paa en Fiskekrog / oc holder Fisken / at den icke affkommer.
  p
    strong Alcke 
    | er it slags Siø-Fugle / som aufflis i Steenrøser frem ved Stranden i Øerne / holde sig i haabetal paa Silden / oc fangis vndertiden i Silde-Garn. Er sort paa Ryggen / oc paa Hoffuedet / oc huid vnder Bugen. 
  p
    strong Alm 
    | Er it slags Træ / huie grene gifuis Fæ om Vinteren / oc er saa gaat som Høe / men Barcken aftagen gifuet smaa Kalfue.

  h3 Norsk kvardagsliv på 1600-talet
  p Den norske Dictionarium eller Glosebog inneheld mykje stoff om norsk kvardagsliv, mellom anna denne oppskrifta på gumme frå Sunnfjord:

  blockquote «Gombe er en slags Oest, som sydes (kokes) aff fersk Melck hen ved 3 Bytter oc sydes saa ner en Dag, ved idelig Rørelse, indtil det blifuer til Oest, men lidet førend Oesten blifuer, tagis der tynd Rømme af et Kar eller to, oc ladis i samme Melck, oc lader det saa lidet syde til haabe, siden ladis derpaa Osten, Eggeblommer oc smeltet Smør, samme Oest blifuer baaren til Barsel-Quinder i Barsøl, som en Baars Øels føøne (av fooner, foiner: det ein tok med til barsel eller bryllaup), oc kaldis Sengie Konne-Matt»

  p Christen Jensson skriv om urter og blomar, fuglar og dyr, jordbruk og fiske. Han tek også med teikningar av primstaven, som har eit symbol for kvar merkedag i året. Den eine sida på staven viser merkedagane i vinterhalvåret, den andre sida viser merkedagane i sommarhalvåret.

  figure.col.col12
    img(src="./Den_Norske_Dictionarium_Primstav_Sommerhalvaaret.jpg")
    figcaption Sommarhalvåret
  figure.col.col12
    img(src="./Den_Norske_Dictionarium_Primstav_Vinterhalvaaret.jpg")
    figcaption Vinterhalvåret
  figure.col.col12
    img(src="./Den_Norske_Dictionarium_Primstav_Detalj.jpg")
    figcaption Detalj

  p Les mer om privstaven i 
    a(href="https://snl.no/primstav") Store Norske Leksikon
    
  h3 Norske ordsamlingar og ordbøker
  p Det er ikkje berre Christen Jensson som samlar inn norske ord på 1600-talet. Vi finn liknande skrifter frå andre delar av landet. Dei eldste norske ordsamlingane frå 1600-talet er oppteikningar over lokale dialektord. Det kan vere litt vilkårleg kva for ord som er komne med, og korleis dei blir skrivne.

  ul
    li Glossemata Tellemarchica, ei ordsamling frå Fyresdal i Telemark
    li Ordsamling frå Bø i Vesterålen
    li Ordsamling frå Norderhov
    li Norsk Ordsamling, ei samling frå Stavanger
    li Endeel rare Norske Ord, ei samling frå Indre Sogn

  p Ei ordbok er eit systematisk oppslagsverk som inneheld ord frå eit bestemt språk, språkområde eller fagområde. Etymologiske ordbøker forklarer kva orda tyder, og kva opphav dei har. Andre ordbøker fortel oss berre korleis orda blir skrivne, bøygde og uttalte. 

  p To- og fleirspråklege ordbøker viser korleis ord kan omsetjast frå eitt språk til eit anna. Som eksempel på ei trespråkleg ordbok nemner vi Dictionarium DanicoNorvegico-Latinum av Knud Pedersson Harboe, som kjem ut i 1698. Boka inneheld rundt 750 danske oppslagsord, med forslag til korleis dei skal omsetjast til norsk og latin. 

  p Først på 1800-talet blir det sett i gang eit systematisk arbeid med å utvikle omfattande ordbøker for eit norsk skriftspråk. Fremst i dette arbeidet står Henrik Wergeland, Peter Andreas Munch, Ivar Aasen og Knud Knudsen.

</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";

export default {
  name: "Book",
  components: {
    NdlaAudio,
    NdlaVideo,
    PageBook,
  },
};
</script>

<style lang="scss" scoped></style>
