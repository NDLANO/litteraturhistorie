<template lang="pug">
PageBook
  
  h3 Shabana Rehman

  figure.col.col6.right-image.mt5
    img(src='./rehman_Portrett1.jpg' alt='')
    figcaption Foto: Tom-Egil Jensen /  VG / Scanpix

  p Shabana Rehman (1976– ), gift Shabana Rehman Gaarder, er ei utradisjonell røyst i den norske samfunnsdebatten. Som norsk-pakistansk kvinne, stand-up-komikar, performance-artist, spaltist, føredragshaldar og debattant har ho eit blikk på samtida som ofte skaper debatt. Da ho under eit ope debattmøte løfta mulla Krekar, strekte ho under kven ho er – ei kvinne som med alle middel kjempar mot fordommar, dogmatisme og fundamentalisme.

  p Mullaløftet til Rehman fekk delte reaksjonar – for kor går grensa mellom handlingsfridom og ærekrenking? Med kva middel kan ein kjempe for ytringsfridom og open dialog? Med kva metodar kan ein jobbe for menneskerettar – for alle?

  p Shabana Rehman vart fødd i Pakistan, men kom til Noreg som eittåring. Ho har vakse opp på Holmlia i Oslo. Rehman har jobba som fast spaltist i Dagbladet og Aftenposten, og ho har laga – og oppført – ulike show på norske og amerikanske scener. Dei siste åra har ho pendla mellom Oslo og Brooklyn, New York. Både som skribent og komikar er ho alltid trufast i kampen for ytringsfridom og menneskerettar, mot framandfrykt, homofobi og kvinnediskriminering. Ho har ei eiga evne til å leike med fordommar – i forsøket på å bryte ned tabu og flytte grenser.
  
  h3 Bunad og burka

  figure.col.col6.left-image.mt5
    img(src='./rehman_Portrett2.jpg' alt='')
    figcaption Shabana Rehman klar for showet «Shabana går på ski over Grønland». Foto: Åshild Barkved Støylen / VG / Scanpix

  p I showet Shabana går på ski over Grønland (2002) leika Rehman med fordommar og særpreg både i den urnorske og den tradisjonelt pakistanske kulturen. Sputnik og Bollywood, dugnad og jomfruhinner var tema i ei førestilling som sparka i mange ulike retningar. Showet fekk gode kritikkar, og Rehman fekk eit stort publikum. For konge og fedreland – Shabana Rehman i nasjonens tjeneste (2009) var eit meir personleg show. Tema var framleis fordommar, integrering og menneskerettar, men denne gongen i ei meir intim og biografisk innpakning. Det er Rehmans eige liv og erfaringar som rammar inn førestillinga. Rehman har elles skrive manus, saman med Linn Skåber, til førestillinga Vi menn (2008). Her er det mannen – som ikon, klisjé og individ – dei to komikarane utforskar i ei humoristisk førestilling. 
  
  h3 Om makt og avmakt – stoltheit og fordommar

  figure.col.col6.right-image.mt5
    img(src='./rehman_Portrett3.jpg' alt='')
    figcaption Shabana Rehman fekk Fritt Ord-prisen i 2002  saman med politikaren Aslam Ahsan.  Foto: Linda Næsfeldt / VG / Scanpix

  p Nå (2002) og Mullaløft (2004) er samlingar med avisartiklar skrivne av Rehman. Tekstane tek for seg dagsaktuelle tema som ein debatt om tv-serien Borettslaget, ei melding av ei kunstutstilling og debatten om Åsne Seierstads bok Bokhandleren i Kabul. Rehman drøftar, provoserer og kåserer også over temaa ho alltid er trufast mot. Ho skriv om norske og danske framandfiendtlege politiske parti, ho kritiserer misforståtte forsøk på integrering, og ho skriv om seksualitet på måtar som kan provosere både Ola og Ali.

  p I 2009 gav Shabana Rehman ut ei sjølvbiografisk bok, Blåveis – min vei ut av volden. På ein personleg måte tek ho her opp eit skambelagt tema: vald og mishandling i nær familie. Rehman skildrar korleis ho som tenåring levde i eit forhold prega av slag og maktmisbruk. Ho skildrar angsten og skamkjensla ho hadde som offer, og korleis ho kom ut av dette destruktive forholdet med stoltheita intakt. Ho skriv også om seksuelle overgrep og abort, og nok ein gong skapte ho debatt på grunn av det opne frimodet sitt.
  
  h3 Berre iført språkdrakta – og eit påmåla flagg

  figure.col.col6.right-image.mt5
    img(src='./rehman_Portrett4.jpg' alt='')
    figcaption Shabana Rehman viser rumpa si under opninga av Filmfestivalen i Haugesund i 2005.  Foto: Øyvind Sætre / VG / Scanpix

  p Gjennom ulike stunts og meir spontane performance-hendingar har Rehman gjort seg godt synleg i norsk samfunnsliv. Ho har møtt til intervju berre «ikledd» det norske flagget måla over kroppen. Ho har kyssa dåverande kulturminister Valgerd Svarstad Haugland på munnen – og viste fram rumpa si bar under opninga av Filmfestivalen i Haugesund i 2005. Og ho har late seg avbilde sitjande på ein typisk norsk utedo.

  p I ein artikkel i Morgenbladet kommenterer Rehman flaggstuntet slik: «Avkledd, men påkledd min verdighet. Det er typisk 00-tallet for meg. Frigjøring. Å kreve seksuell og sosial frihet uansett hvilken bakgrunn du har. Det var hyklersk å snakke om integrering når samfunnsdebatten ikke inkluderte alle som likeverdige med de samme grunnleggende menneskerettigheter.» Artikkelen var del av ei artikkelrekkje om kva som kjenneteikna tiåret 00-talet. Kanskje er det slik at ein må ty til nye og uvande middel i dag – for å bli sett, skape debatt – og vonleg bryte nokre tabu og flytte nokre grenser. I kampen for fridom må nye middel takast i bruk.
  
  h3 Å løfte ein mulla – eller sparke i mange retningar

  figure.col.col6.right-image.mt5
    img(src='./rehman_Advokat_Brynjar_Meling.jpg' alt='')
    figcaption Advokat Brynjar Meling granskar tv-opptaka der Shabana Rehman løftar Mulla Krekar. Foto: Paul Sigve Amundsen / VG / Scanpix

  p Mullaløft (2004) er ei samling med avisartiklar skrivne for Dagbladet i perioden 2002 til 2004. Ein del av tekstane tek utgangspunkt i heilt dagsaktuelle saker, og i ettertida er derfor utbyttet av å lese dei noko varierande. Når Rehman refererer til ein kronikk i Dagbladet eller eit innslag i Dagsavisen, har ikkje lesaren alltid tilgang til den konteksten Rehman tek utgangspunkt i. Men mange av tekstane står på eigne bein, også den dag i dag. Og temaa hennar er kjende. Som vanleg vil ho utfordre haldningar og bryte ned tabu.

  p I «Sladrekjerringa frå Kabul» kastar ho seg inn i den da heite debatten om den omstridde boka av Åsne Seierstad – Bokhandleren i Kabul. I «’Du burde holdt kjeft, Fadime’» kritiserer ho sosialantropologen Unni Wikans tilnærming til fenomenet æresdrap i boka For ærens skyld, og i «Latterens Jihad» kommenterer ho mullaløftet – og dei ulike reaksjonane løftet fekk. Men under den konkrete situasjonen, den konteksten Rehman skriv ut frå eller innanfor, kan ein sjå at det er dei same grunnleggjande temaa forfattaren tek opp: Ho kjempar mot framandfrykt, rasisme og homofobi – for likestilling og likeverd.
  
  h3 Gå ut og hiss opp verda

  figure.col.col6.left-image.mt5.mb5
    img(src='./rehman_Portrett5.jpg' alt='')
    figcaption Frå showet «Shabana går på ski over Grønland».  Foto: Annemor Larsen / VG / Scanpix

  p Språkleg har Shabana Rehman utvikla ein eigen stil, med utgangspunkt i typiske trekk frå stand-up og kåseri. Ho skriv personleg og direkte – ofte med utgangspunkt i eige liv og eigne erfaringar, som norsk-pakistansk kvinne og komikar: «Mens Europa flørter med Hitlers mustasjer, drar jeg til Køben for å snakke om mine.» Gjennom denne samanlikninga mellom Hitlers mustasjar og sine eigne leikar ho med både fenomenet framandfrykt, veksande rasisme og pakistansk – og kanskje norsk – tabu: kroppshår på kvinner.

  p Ho boltrar seg med morosame eller krasse samanlikningar og uvande samanstillingar. Under overskrifta «Deadline» samanliknar ho døden med journalistens deadline, og ordet dødsdom får ein annan klang: «Vi er alle dødsdømte. Da jeg innså det, sluttet jeg å være redd for døden.» Ho bruker munnlege uttrykk og slang som «sladrekjerringa», «sommersexy», «dra til helvete» og «driter på». Og ho leikar med ord og skaper nye uttrykk: «Skrekk og gud» og «Norgistan».

  p Andre typiske kåseritrekk Rehman nyttar, er overdrivingar, underdrivingar og generaliseringar: I ein framtidsvisjon om Noreg, og som eit sleivspark til dagens presse, skriv ho: «Dagen starter med at samtlige norske aviser melder om at det også denne dagen hersker fred, frihet og harmoni i landet.» Og i eit forsvar for kosthaldsråda til Fedon Lindberg skriv ho: «Det er sultepidemi i Afrika. Resten av oss er feitinger.»

  p Ofte vender ho seg personleg og direkte til lesaren. Ho bruker «jeg», «meg» og «mitt» – «du», «vi», og «vårt». «Jeg er også opptatt av helbredelse», skriv ho – i eit kritisk innlegg mot nok ei utsegn om at homofili kan kurerast. Ho argumenterer med at ho trur på «helbredelse» – av «legningsfobi og sneversynthet». Og i ein tekst om kroppsfiksering og skjønnheitshysteri skriv ho: «Du tror Amerikas menn bare tenker på terrorkrigen. Feil. De tenker på magen sin.»

  p Tekstane er i stor grad prega av haldningane, tankane og kjenslene til forfattaren. Trass i humoren og ironien er det lett å få tak i Rehmans personlege meiningar. Ho set eit personleg avtrykk i alle tekstane sine, alltid lojal mot dei grunnleggjande verdiane sine. I forordet skriv ho: «Les denne boken, del mine emosjoner; bli glad, forbannet og gå ut og hiss opp verden. Til fred.»


</template>

<script>
import PageBook from "@/components/PageBook";
import NdlaVideo from "@/components/NdlaVideo";
import NdlaAudio from "@/components/NdlaAudio";

export default {
  name: "Book",
  components: {
    NdlaAudio,
    NdlaVideo,
    PageBook,
  },
};
</script>

<style lang="scss" scoped></style>
