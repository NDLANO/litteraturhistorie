<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=UTF-8" />
    <title>Atlekvadet</title>
    <link href="Books.css" rel="stylesheet" type="text/css" />
  </head>

  <body>
    <h1><strong>Sagnet om Jostedalrypa</strong></h1>
    <p>
      Da svartedauden gjekk i landet, var det mange av dei gjævaste slektene i
      Sogn som drog opp i Jostedalen. På den måten ville dei sleppe unna pesten.
      Der busette dei seg og bygde hus og rydda gardar. Dei hadde gjort den
      avtalen at folket nede ved fjordane ikkje måtte ta seg fram til dei før
      pesten var over. Ville nokon skrive til dei, måtte dei leggje breva sine
      under ein viss stein. Denne steinen har dei sidan kalla Brevsteinen. Under
      den kunne dei òg hente brev, dei som levde att nede ved sjøen. Steinen
      ligg tett attmed vegen frå Jostedalen til Luster.
    </p>
    <p>
      Kor omtenksame og varsame dei enn var, kom svartedauden til Jostedalen
      også, og der fór pesten så hardt fram at alle strauk med, så nær som ei
      lita jente. Somme seier at det til nabosokna i Gudbrandsdalen kom sju
      bølingar med sine bjøllekyr. Ingen kom og lette etter dei, men det var
      somme som trudde at dei hørte til i Jostedalen. Gjorde dei det, stod det
      visst gale til der. Nokre folk drog over fjellet og ville finne ut korleis
      tilstanden var.
    </p>
    <p>
      Husa stod tomme, og mange av dei døde var ikkje gravlagde. Folka fór
      gjennom heile dalen, men dei såg ikkje røyk frå ei einaste sute og fann
      ikkje eit einaste liv. Da dei kom til Mjelvesdalen, såg dei i nysnøen spor
      etter menneske. Dei føljde det, og på garden Bjørkahaug såg dei ei lita
      jente. Med det same ho merkte dei, la ho på sprang inn iu bjørkeskogen;
      men dei klarte å fange henne. Dei spurde henne om forskjellig, men ikkje
      skjønte ho dei og ikkje dei henne, så nær som nokre få ord: &quot;Mor,
      vesle rypa.&quot; <br />
      Dei fortel at da mor hennar døydde, sette ho mat igjen på bordet, putta
      veslejenta i ei seng kledd med fjør og stakk mat nedi der, så ho i alle
      fall ikkje skulle svelte i hel. Da dei fann henne, var det vakse fjør på
      henne.
    </p>
    <p>
      Mennene tok henne med seg heim, og ho blei ei skikkeleg og bra jente.
      Somme fortel at ho blei gift og budde på Bjørkahaug, men fleire seier at
      ho busette seg på Runnøy i enden av Gaupnefjorden, der jostyedølene kjører
      til sjøs. Dei kalla henne Jostedalsrypa, etter det mor hennar hadde sagt
      da ho stakk henne ned i fjørsenga. Og slekta hennar kalla dei Rypeslekta;
      det var gjæve og mektige folk. Denne slekta skulle ha det til merke
      framfor andre at ho hadde &quot;fuglehold&quot;, det vil seie store opne
      sveittehol i huda etter den duna som hadde begynt å vekse på henne.
    </p>
  </body>
</html>
